<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:lang="grc">Ἱππῆς</title>
                <author>Aristophanes</author> 
                <editor>F. W. Hall</editor>
                <editor>W. M. Geldart</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                    <name/>
                </respStmt>
                <funder n="org:AnnCPB">The Annenberg CPB/Project</funder>
            </titleStmt>
            <extent/>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
                <date type="release" when="1996">Perseus 2.0</date>
                <idno type="filename">tlg0019.tlg002.perseus-grc2.xml</idno>
                <availability>
                    <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
                </availability>
            </publicationStmt>
            
            <sourceDesc>
                <biblStruct>
                    <monogr>
                        <author>Aristophanes</author>
                        <title>Aristophanis Comoediae</title>
                        <editor>F. W. Hall</editor>
                        <editor>William M. Geldart</editor>
                        <imprint>
                            <pubPlace>Oxford</pubPlace>
                            <publisher>Clarendon Press</publisher>
                            <date>1906</date>
                        </imprint>
                        <biblScope unit="volume">1</biblScope>
                    </monogr>
                    <ref target="https://archive.org/details/aristophaniscomo01arisuoft/page/n71/mode/2up">Internet Archive</ref>
                </biblStruct>
            </sourceDesc>
        </fileDesc>
        
        <encodingDesc>
            <refsDecl n="CTS">
                <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
                    <p>This pointer pattern extracts line.</p>
                </cRefPattern>
            </refsDecl>
        </encodingDesc>
        
        <profileDesc>
            <langUsage>
                <language ident="grc">Greek</language>
            </langUsage>
        </profileDesc>
        <revisionDesc>
            <change when="2023-03-03" who="Lisa Cerrato">EpiDoc and CTS updates: header compliance and line numbering verification</change>
            <change who="Aurélien Berra" when="2018-05-12">Convert to TEI P5 and EpiDoc. Test full compliance with CapiTainS CTS via HookTest and revise file: harmonise language @ident to grc and lat, de-duplicate lines where needed adding letters to numbers in @n, fix Latin content in some bibl tags erroneously in Greek, update EpiDoc schema metadata.</change>
            <change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory </change>
                <change when="2013-06-13" who="gcrane">tagging now should be compatible with CTS</change>
                <change when="2011-09-07" who="rsingh04">adding rend=displayNum to lb tags</change>
                <change when="2011-01-13" who="gcrane">more refinements making these files SDL compatible</change>
                <change when="2010-12-25" who="gcrane">base file -- main difference is that this uses LB milestones rather than L tags </change>
                <change when="2009-10-08" who="rsingh04">began reorganizing texts module by collection. created separate work directory in texts module to keep hopper files separate from in progress files</change>
                <change when="2005-08-01" who="packel">removed stray item tags</change>
                <change when="2005-07-25" who="packel">Converted to XML</change>
                <change when="2004-04-21" who="mimno">added card 1s</change>
                <change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change> 
            <change when="2000-03-06" who="amahoney">remove spurious headers, which mess up short toc</change>
            <change when="2000-03-04" who="dasmith">Added separate funder entity to TEI header.</change>
            <change when="2000-02-01" who="amahoney">bring up to P3</change>
            <change when="1992-10-01" who="Bill Merrill">Replaced LYRIC Meter= tag with SPEECH Meter=</change>
            <change when="1992-09" who="Bill Merrill">Refined tagging</change>
            <change when="1988" who="EM, Scott Ettinger and Roger Travis">Text scanned at U. Chicago in 1988. Basic SGML tagging by Lowell Bowditch</change>
        </revisionDesc>
    </teiHeader>
    
    <text>
        <body>
            
<div type="edition" n="urn:cts:greekLit:tlg0019.tlg002.perseus-grc1" xml:lang="grc"> 
<div type="textpart" subtype="Prologue"> 
    <milestone n="1" unit="card"/> 
    
 <sp> <speaker>Δημοσθένης</speaker> 
<l n="1">ἰατταταιὰξ τῶν κακῶν, ἰατταταῖ.</l> 
<l n="2">κακῶς Παφλαγόνα τὸν νεώνητον κακὸν</l> 
<l n="3">αὐταῖσι βουλαῖς ἀπολέσειαν οἱ θεοί.</l> 
<l n="4">ἐξ οὗ γὰρ εἰσήρρησεν ἐς τὴν οἰκίαν</l> 
<l n="5">πληγὰς ἀεὶ προστρίβεται τοῖς οἰκέταις.</l> </sp> 

<sp> <speaker>Νικίας</speaker> 
<l n="6">κάκιστα δῆθʼ οὗτός γε πρῶτος Παφλαγόνων</l> 
<l n="7" part="I">αὐταῖς διαβολαῖς.</l> </sp> 

<sp> <speaker>Δημοσθένης</speaker> 
<l n="7b" part="F">ὦ κακόδαιμον πῶς ἔχεις;</l> </sp> 

<sp> <speaker>Νικίας</speaker> 
<l n="8" part="I">κακῶς καθάπερ σύ.</l> </sp> 

<sp> <speaker>Δημοσθένης</speaker> 
<l n="8b" part="F">δεῦρο δὴ πρόσελθʼ, ἵνα</l> 
<l n="9">ξυναυλίαν κλαύσωμεν Οὐλύμπου νόμον.</l> </sp> 

<sp> <speaker>Δημοσθένης καὶ Νικίας</speaker> 
<l n="10">μυμῦ μυμῦ μυμῦ μυμῦ μυμῦ μυμῦ.</l> </sp> 

<sp> <speaker>Δημοσθένης</speaker> 
<l n="11">τί κινυρόμεθʼ ἄλλως; οὐκ ἐχρῆν ζητεῖν τινα</l> 
<l n="12">σωτηρίαν νῷν, ἀλλὰ μὴ κλάειν ἔτι;</l> </sp> 

<sp> <speaker>Νικίας</speaker> 
<l n="13" part="I">τίς οὖν γένοιτʼ ἄν;</l> </sp> 

<sp> <speaker>Δημοσθένης</speaker> 
<l n="13b" part="M">λέγε σύ.</l> </sp> 

<sp> <speaker>Νικίας</speaker> 
<l n="13c" part="F">σὺ μὲν οὖν μοι λέγε,</l> 
<l n="14" part="I">ἵνα μὴ μάχωμαι.</l> </sp> 

<sp> <speaker>Δημοσθένης</speaker> 
<l n="14b" part="F">μὰ τὸν Ἀπόλλω ʼγὼ μὲν οὔ.</l> </sp> 

<sp> <speaker>Νικίας</speaker> 
<l n="16">πῶς ἂν σύ μοι λέξειας ἁμὲ χρὴ λέγειν;</l> </sp> 

<sp> <speaker>Δημοσθένης</speaker> 
<l n="15">ἀλλʼ εἰπὲ θαρρῶν, εἶτα κἀγὼ σοὶ φράσω.</l> </sp> 

<sp> <speaker>Νικίας</speaker> 
<l n="17">ἀλλʼ οὐκ ἔνι μοι τὸ θρέττε. πῶς ἂν οὖν ποτε</l> 
<l n="18">εἴποιμʼ ἂν αὐτὸ δῆτα κομψευριπικῶς;</l> </sp> 

<sp> <speaker>Δημοσθένης</speaker> 
<l n="19">μὴ ʼμοί γε, μὴ ʼμοί, μὴ διασκανδικίσῃς·</l> 
<l n="20">ἀλλʼ εὑρέ τινʼ ἀπόκινον ἀπὸ τοῦ δεσπότου.</l> </sp> 

<sp> <speaker>Νικίας</speaker> 
<l n="21">λέγε δὴ μόλωμεν ξυνεχὲς ὡδὶ ξυλλαβών.</l> </sp> 

<sp> <speaker>Δημοσθένης</speaker> 
<l n="22" part="I">καὶ δὴ λέγω μόλωμεν.</l> </sp> 

<sp> <speaker>Νικίας</speaker> 
<l n="22b" part="F">ἐξόπισθε νῦν</l> 
<l n="23" part="I">αὐτὸ φάθι τοῦ μόλωμεν.</l> </sp> 

<sp> <speaker>Δημοσθένης</speaker> 
<l n="23b" part="M">αὐτό.</l> </sp> 

<sp> <speaker>Νικίας</speaker> 
<l n="23c" part="F">πάνυ καλῶς.</l> 
<l n="24">ὥσπερ δεφόμενος νῦν ἀτρέμα πρῶτον λέγε</l> 
<l n="25">τὸ μόλωμεν, εἶτα δʼ αὐτό, κᾆτʼ ἐπάγων πυκνόν.</l> </sp> 

<sp> <speaker>Δημοσθένης</speaker> 
<l n="26" part="I">μόλωμεν αὐτὸ μόλωμεν αὐτομολῶμεν.</l> </sp> 

<sp> <speaker>Νικίας</speaker> 
<l n="26b" part="F">ἢν</l> 
<l n="27" part="I">οὐχ ἡδύ;</l> </sp> 

<sp> <speaker>Δημοσθένης</speaker> 
<l n="27b" part="F">νὴ Δία· πλήν γε περὶ τῷ δέρματι</l> 
<l n="28" part="I">δέδοικα τουτονὶ τὸν οἰωνόν.</l> </sp> 

<sp> <speaker>Νικίας</speaker> 
<l n="28b" part="F">τί δαί;</l> </sp> 

<sp> <speaker>Δημοσθένης</speaker> 
<l n="29">ὁτιὴ τὸ δέρμα δεφομένων ἀπέρχεται.</l> </sp> 

<sp> <speaker>Νικίας</speaker> 
<l n="30">κράτιστα τοίνυν τῶν παρόντων ἐστὶ νῷν,</l> 
<l n="31">θεῶν ἰόντε προσπεσεῖν του πρὸς βρέτας.</l> </sp> 

<sp> <speaker>Δημοσθένης</speaker> 
<l n="32">† ποῖον βρέτας †; ἐτεὸν ἡγεῖ γὰρ θεούς;</l> </sp> 

<sp> <speaker>Νικίας</speaker> 
<l n="33" part="I">ἔγωγε.</l> </sp> 

<sp> <speaker>Δημοσθένης</speaker> 
<l n="33b" part="F">ποίῳ χρώμενος τεκμηρίῳ;</l> </sp> 

<sp> <speaker>Νικίας</speaker> 
<l n="34">ὁτιὴ θεοῖσιν ἐχθρός εἰμʼ. οὐκ εἰκότως;</l> </sp> 

<sp> <speaker>Δημοσθένης</speaker> 
<l n="35">εὖ προσβιβάζεις μʼ. ἀλλʼ ἑτέρᾳ πῃ σκεπτέον.</l> 
<l n="36">βούλει τὸ πρᾶγμα τοῖς θεαταῖσιν φράσω;</l> </sp> 

<sp> <speaker>Νικίας</speaker> 
<l n="37">οὐ χεῖρον· ἓν δʼ αὐτοὺς παραιτησώμεθα,</l> 
<l n="38">ἐπίδηλον ἡμῖν τοῖς προσώποισιν ποιεῖν,</l> 
<l n="39">ἢν τοῖς ἔπεσι χαίρωσι καὶ τοῖς πράγμασιν.</l> </sp>

<milestone ed="p" n="40" unit="card"/> 
<sp> <speaker>Δημοσθένης</speaker> 
<l n="40">λέγοιμʼ ἂν ἤδη. νῷν γάρ ἐστι δεσπότης</l> 
<l n="41">ἄγροικος ὀργὴν κυαμοτρὼξ ἀκράχολος,</l> 
<l n="42">Δῆμος πυκνίτης, δύσκολον γερόντιον</l> 
<l n="43">ὑπόκωφον. οὗτος τῇ προτέρᾳ νουμηνίᾳ</l> 
<l n="44">ἐπρίατο δοῦλον, βυρσοδέψην Παφλαγόνα,</l> 
<l n="45">πανουργότατον καὶ διαβολώτατόν τινα.</l> 
<l n="46">οὗτος καταγνοὺς τοῦ γέροντος τοὺς τρόπους,</l> 
<l n="47">ὁ βυρσοπαφλαγών, ὑποπεσὼν τὸν δεσπότην</l> 
<l n="48">ᾔκαλλʼ ἐθώπευʼ ἐκολάκευʼ ἐξηπάτα</l> 
<l n="49">κοσκυλματίοις ἄκροισι τοιαυτὶ λέγων·</l> 
<l n="50">ὦ Δῆμε λοῦσαι πρῶτον ἐκδικάσας μίαν,</l> 
<l n="51">ἐνθοῦ ῥόφησον ἔντραγʼ ἔχε τριώβολον.</l> 
<l n="52">βούλει παραθῶ σοι δόρπον; εἶτʼ ἀναρπάσας</l> 
<l n="53">ὅ τι ἄν τις ἡμῶν σκευάσῃ, τῷ δεσπότῃ</l> 
<l n="54">Παφλαγὼν κεχάρισται τοῦτο. καὶ πρώην γʼ ἐμοῦ</l> 
<l n="55">μᾶζαν μεμαχότος ἐν Πύλῳ Λακωνικήν,</l> 
<l n="56">πανουργότατά πως περιδραμὼν ὑφαρπάσας</l> 
<l n="57">αὐτὸς παρέθηκε τὴν ὑπʼ ἐμοῦ μεμαγμένην,</l> 
<l n="58">ἡμᾶς δʼ ἀπελαύνει κοὐκ ἐᾷ τὸν δεσπότην</l> 
<l n="59">ἄλλον θεραπεύειν, ἀλλὰ βυρσίνην ἔχων</l> 
<l n="60">δειπνοῦντος ἑστὼς ἀποσοβεῖ τοὺς ῥήτορας.</l> 
<l n="61">ᾄδει δὲ χρησμούς· ὁ δὲ γέρων σιβυλλιᾷ.</l> 
<l n="62">ὁ δʼ αὐτὸν ὡς ὁρᾷ μεμακκοακότα,</l> 
<l n="63">τέχνην πεποίηται. τοὺς γὰρ ἔνδον ἄντικρυς</l> 
<l n="64">ψευδῆ διαβάλλει· κᾆτα μαστιγούμεθα</l> 
<l n="65">ἡμεῖς· Παφλαγὼν δὲ περιθέων τοὺς οἰκέτας</l> 
<l n="66">αἰτεῖ ταράττει δωροδοκεῖ λέγων τάδε·</l> 
<l n="67"><q>ὁρᾶτε τὸν Ὕλαν διʼ ἐμὲ μαστιγούμενον;</q></l> 
<l n="68"><q rend="merge">εἰ μή μʼ ἀναπείσετʼ, ἀποθανεῖσθε τήμερον.</q></l> 
<l n="69">ἡμεῖς δὲ δίδομεν· εἰ δὲ μή, πατούμενοι</l> 
<l n="70">ὑπὸ τοῦ γέροντος ὀκταπλάσιον χέζομεν.</l> 
<l n="71">νῦν οὖν ἀνύσαντε φροντίσωμεν ὦγαθέ,</l> 
<l n="72">ποίαν ὁδὸν νὼ τρεπτέον καὶ πρὸς τίνα.</l> </sp> 

<sp> <speaker>Νικίας</speaker> 
<l n="73">κράτιστʼ ἐκείνην τὴν μόλωμεν ὦγαθέ.</l> </sp> 

<sp> <speaker>Δημοσθένης</speaker> 
<l n="74">ἀλλʼ οὐχ οἷόν τε τὸν Παφλαγόνʼ οὐδὲν λαθεῖν·</l> 
<l n="75">ἐφορᾷ γὰρ οὗτος πάντʼ. ἔχει γὰρ τὸ σκέλος</l> 
<l n="76">τὸ μὲν ἐν Πύλῳ, τὸ δʼ ἓτερον ἐν τἠκκλησίᾳ.</l> 
<l n="77">τοσόνδε δʼ αὐτοῦ βῆμα διαβεβηκότος</l> 
<l n="78">ὁ πρωκτός ἐστιν αὐτόχρημʼ ἐν Χάοσιν,</l> 
<l n="79">τὼ χεῖρʼ ἐν Αἰτωλοῖς, ὁ νοῦς δʼ ἐν Κλωπιδῶν.</l> </sp> 

<sp> <speaker>Νικίας</speaker> 
<l n="80" part="I">κράτιστον οὖν νῷν ἀποθανεῖν.</l> </sp> 

<sp> <speaker>Δημοσθένης</speaker> 
<l n="80b" part="F">ἀλλὰ σκόπει,</l> 
<l n="81">ὅπως ἂν ἀποθάνοιμεν ἀνδρικώτατα.</l> </sp> 

<sp> <speaker>Νικίας</speaker> 
<l n="82">πῶς δῆτα πῶς γένοιτʼ ἂν ἀνδρικώτατα;</l> 
<l n="83">βέλτιστον ἡμῖν αἷμα ταύρειον πιεῖν.</l> 
<l n="84">ὁ Θεμιστοκλέους γὰρ θάνατος αἱρετώτερος.</l> </sp>

<milestone ed="p" n="85" unit="card"/> 
<sp> <speaker>Δημοσθένης</speaker> 
<l n="85">μὰ Δίʼ ἀλλʼ ἄκρατον οἶνον ἀγαθοῦ δαίμονος.</l> 
<l n="86">ἴσως γὰρ ἂν χρηστόν τι βουλευσαίμεθα.</l> </sp> 

<sp> <speaker>Νικίας</speaker> 
<l n="87">ἰδού γʼ ἄκρατον. περὶ πότου γοῦν ἐστί σοι;</l> 
<l n="88">πῶς δʼ ἂν μεθύων χρηστόν τι βουλεύσαιτʼ ἀνήρ;</l> </sp> 

<sp> <speaker>Δημοσθένης</speaker> 
<l n="89">ἄληθες οὗτος; κρουνοχυτρολήραιον εἶ.</l> 
<l n="90">οἶνον σὺ τολμᾷς εἰς ἐπίνοιαν λοιδορεῖν;</l> 
<l n="91">οἴνου γὰρ εὕροις ἄν τι πρακτικώτερον;</l> 
<l n="92">ὁρᾷς, ὅταν πίνωσιν ἄνθρωποι τότε</l> 
<l n="93">πλουτοῦσι διαπράττουσι νικῶσιν δίκας</l> 
<l n="94">εὐδαιμονοῦσιν ὠφελοῦσι τοὺς φίλους.</l> 
<l n="95">ἀλλʼ ἐξένεγκέ μοι ταχέως οἴνου χοᾶ,</l> 
<l n="96">τὸν νοῦν ἵνʼ ἄρδω καὶ λέγω τι δεξιόν.</l> </sp> 

<sp> <speaker>Νικίας</speaker> 
<l n="97">οἴμοι τί ποθʼ ἡμᾶς ἐργάσει τῷ σῷ πότῳ;</l> </sp> 

<sp> <speaker>Δημοσθένης</speaker> 
<l n="98">ἀγάθʼ· ἀλλʼ ἔνεγκʼ· ἐγὼ δὲ κατακλινήσομαι.</l> 
<l n="99">ἢν γὰρ μεθυσθῶ, πάντα ταυτὶ καταπάσω</l> 
<l n="100">βουλευματίων καὶ γνωμιδίων καὶ νοιδίων.</l> </sp> 

<sp> <speaker>Νικίας</speaker> 
<l n="101">ὡς εὐτυχῶς ὅτι οὐκ ἐλήφθην ἔνδοθεν</l> 
<l n="102" part="I">κλέπτων τὸν οἶνον.</l> </sp> 

<sp> <speaker>Δημοσθένης</speaker> 
<l n="102b" part="F">εἰπέ μοι Παφλαγὼν τί δρᾷ;</l> </sp> 

<sp> <speaker>Νικίας</speaker> 
<l n="103">ἐπίπαστα λείξας δημιόπραθʼ ὁ βάσκανος</l> 
<l n="104">ῥέγκει μεθύων ἐν ταῖσι βύρσαις ὕπτιος.</l> </sp> 

<sp> <speaker>Δημοσθένης</speaker> 
<l n="105">ἴθι νυν ἄκρατον ἐγκάναξόν μοι πολὺν</l> 
<l n="106" part="I">σπονδήν.</l> </sp> 

<sp> <speaker>Νικίας</speaker> 
<l n="106b" part="F">λαβὲ δὴ καὶ σπεῖσον ἀγαθοῦ δαίμονος.</l> </sp> 

<sp> <speaker>Δημοσθένης</speaker> 
<l n="107">ἕλχʼ ἕλκε τὴν τοῦ δαίμονος τοῦ Πραμνίου.</l> 
<l n="108">ὦ δαῖμον ἀγαθὲ σὸν τὸ βούλευμʼ, οὐκ ἐμόν.</l> </sp> 

<sp> <speaker>Νικίας</speaker> 
<l n="109" part="I">εἴπʼ, ἀντιβολῶ, τί ἔστι;</l> </sp> 

<sp> <speaker>Δημοσθένης</speaker> 
<l n="109b" part="F">τοὺς χρησμοὺς ταχὺ</l> 
<l n="110">κλέψας ἔνεγκε τοῦ Παφλαγόνος ἔνδοθεν,</l> 
<l n="111" part="I">ἕως καθεύδει.</l> </sp> 

<sp> <speaker>Νικίας</speaker> 
<l n="111b" part="F">ταῦτʼ. ἀτὰρ τοῦ δαίμονος</l> 
<l n="112">δέδοιχʼ ὅπως μὴ τεύξομαι κακοδαίμονος.</l> </sp> 

<sp> <speaker>Δημοσθένης</speaker> 
<l n="113">φέρε νυν ἐγὼ μʼ αὐτῷ προσαγάγω τὸν χοᾶ.</l> 
<l n="114">τὸν νοῦν ἵνʼ ἄρδω καὶ λέγω τι δεξιόν.</l> </sp> 

<sp> <speaker>Νικίας</speaker> 
<l n="115">ὡς μεγάλʼ ὁ Παφλαγὼν πέρδεται καὶ ῥέγκεται,</l> 
<l n="116">ὥστʼ ἔλαθον αὐτὸν τὸν ἱερὸν χρησμὸν λαβών,</l> 
<l n="117" part="I">ὅνπερ μάλιστʼ ἐφύλαττεν.</l> </sp> 

<sp> <speaker>Δημοσθένης</speaker> 
<l n="117b" part="F">ὦ σοφώτατε.</l> 
<l n="118">φέρʼ αὐτὸν ἵνʼ ἀναγνῶ· σὺ δʼ ἔγχεον πιεῖν</l> 
<l n="119">ἀνύσας τι. φέρʼ ἴδω τί ἄρʼ ἔνεστιν αὐτόθι.</l> 
<l n="120">ὦ λόγια. δός μοι δὸς τὸ ποτήριον ταχύ.</l> </sp> 

<sp> <speaker>Νικίας</speaker> 
<l n="121" part="I">ἰδού. τί φησʼ ὁ χρησμός;</l> </sp> 

<sp> <speaker>Δημοσθένης</speaker> 
<l n="121b" part="F">ἑτέραν ἔγχεον.</l> </sp> 

<sp> <speaker>Νικίας</speaker> 
<l n="122">ἐν τοῖς λογίοις ἔνεστιν <q>ἑτέραν ἔγχεον;</q> </l> </sp> 

<sp> <speaker>Δημοσθένης</speaker> 
<l n="123" part="I">ὦ Βάκι.</l> </sp> 

<sp> <speaker>Νικίας</speaker> 
<l n="123b" part="M">τί ἔστι;</l> </sp> 

<sp> <speaker>Δημοσθένης</speaker> 
<l n="123c" part="F">δὸς τὸ ποτήριον ταχύ.</l> </sp> 

<sp> <speaker>Νικίας</speaker> 
<l n="124">πολλῷ γʼ ὁ Βάκις ἐχρῆτο τῷ ποτηρίῳ.</l> </sp> 

<sp> <speaker>Δημοσθένης</speaker> 
<l n="125">ὦ μιαρὲ Παφλαγὼν ταῦτʼ ἄρʼ ἐφυλάττου πάλαι,</l> 
<l n="126" part="I">τὸν περὶ σεαυτοῦ χρησμὸν ὀρρωδῶν;</l> </sp> 

<sp> <speaker>Νικίας</speaker> 
<l n="126b" part="F">τιή;</l> </sp> 

<sp> <speaker>Δημοσθένης</speaker> 
<l n="127">ἐνταῦθʼ ἔνεστιν, αὐτὸς ὡς ἀπόλλυται.</l> </sp> 

<sp> <speaker>Νικίας</speaker> 
<l n="128" part="I">καὶ πῶς;</l> </sp> 

<sp> <speaker>Δημοσθένης</speaker> 
<l n="128b" part="F">ὅπως; ὁ χρησμὸς ἄντικρυς λέγει</l> 
<l n="129">ὡς πρῶτα μὲν στυππειοπώλης γίγνεται,</l> 
<l n="130">ὃς πρῶτος ἕξει τῆς πόλεως τὰ πράγματα.</l> </sp>

<milestone ed="p" n="131" unit="card"/> 
<sp> <speaker>Νικίας</speaker> 
<l n="131">εἷς οὑτοσὶ πώλης. τί τοὐντεῦθεν; λέγε.</l> </sp> 

<sp> <speaker>Δημοσθένης</speaker> 
<l n="132">μετὰ τοῦτον αὖθις προβατοπώλης δεύτερος.</l> </sp> 

<sp> <speaker>Νικίας</speaker> 
<l n="133">δύο τώδε πώλα. καὶ τί τόνδε χρὴ παθεῖν;</l> </sp> 

<sp> <speaker>Δημοσθένης</speaker> 
<l n="134">κρατεῖν, ἕως ἕτερος ἀνὴρ βδελυρώτερος</l> 
<l n="135">αὐτοῦ γένοιτο· μετὰ δὲ ταῦτʼ ἀπόλλυται.</l> 
<l n="136">ἐπιγίγνεται γὰρ βυρσοπώλης ὁ Παφλαγών,</l> 
<l n="137">ἅρπαξ κεκράκτης Κυκλοβόρου φωνὴν ἔχων.</l> </sp> 

<sp> <speaker>Νικίας</speaker> 
<l n="138">τὸν προβατοπώλην ἦν ἄρʼ ἀπολέσθαι χρεὼν</l> 
<l n="139" part="I">ὑπὸ βυρσοπώλου;</l> </sp> 

<sp> <speaker>Δημοσθένης</speaker> 
<l n="139b" part="M">νὴ Δίʼ.</l> </sp> 

<sp> <speaker>Νικίας</speaker> 
<l n="139c" part="F">οἴμοι δείλαιος.</l> 
<l n="140">πόθεν οὖν ἂν ἔτι γένοιτο πώλης εἶς μόνος;</l> </sp> 

<sp> <speaker>Δημοσθένης</speaker> 
<l n="141">ἔτʼ ἐστὶν εἷς ὑπερφυᾶ τέχνην ἔχων.</l> </sp> 

<sp> <speaker>Νικίας</speaker> 
<l n="142" part="I">εἴπʼ, ἀντιβολῶ, τίς ἐστιν;</l> </sp> 

<sp> <speaker>Δημοσθένης</speaker> 
<l n="142b" part="M">εἴπω;</l> </sp> 

<sp> <speaker>Νικίας</speaker> 
<l n="142c" part="F">νὴ Δία.</l> </sp> 

<sp> <speaker>Δημοσθένης</speaker> 
<l n="143">ἀλλαντοπώλης ἔσθʼ ὁ τοῦτον ἐξολῶν.</l> </sp> 

<sp> <speaker>Νικίας</speaker> 
<l n="144">ἀλλαντοπώλης; ὦ Πόσειδον τῆς τέχνης.</l> 
<l n="145">φέρε ποῦ τὸν ἄνδρα τοῦτον ἐξευρήσομεν;</l> </sp> 

<sp> <speaker>Δημοσθένης</speaker> 
<l n="146" part="I">ζητῶμεν αὐτόν.</l> </sp> 

<sp> <speaker>Νικίας</speaker> 
<l n="146b" part="F">ἀλλʼ ὁδὶ προσέρχεται</l> 
<l n="147" part="I">ὥσπερ κατὰ θεὸν εἰς ἀγοράν.</l> </sp> 

<sp> <speaker>Δημοσθένης</speaker> 
<l n="147b" part="F">ὦ μακάριε</l> 
<l n="148">ἀλλαντοπῶλα, δεῦρο δεῦρʼ ὦ φίλτατε</l> 
<l n="149">ἀνάβαινε σωτὴρ τῇ πόλει καὶ νῷν φανείς.</l> </sp> 

<sp> <speaker>Ἀλλαντοπώλης</speaker> 
<l n="150" part="I">τί ἔστι; τί με καλεῖτε;</l> </sp> 

<sp> <speaker>Δημοσθένης</speaker> 
<l n="150b" part="F">δεῦρʼ ἔλθʼ, ἵνα πύθῃ</l> 
<l n="151">ὡς εὐτυχὴς εἶ καὶ μεγάλως εὐδαιμονεῖς.</l> </sp> 

<sp> <speaker>Νικίας</speaker> 
<l n="152">ἴθι δὴ κάθελʼ αὐτοῦ τοὐλεὸν καὶ τοῦ θεοῦ</l> 
<l n="153">τὸν χρησμὸν ἀναδίδαξον αὐτὸν ὡς ἔχει·</l> 
<l n="154">ἐγὼ δʼ ἰὼν προσκέψομαι τὸν Παφλαγόνα.</l> </sp> 

<sp> <speaker>Δημοσθένης</speaker> 
<l n="155">ἄγε δὴ σὺ κατάθου πρῶτα τὰ σκεύη χαμαί·</l> 
<l n="156">ἔπειτα τὴν γῆν πρόσκυσον καὶ τοὺς θεούς.</l> </sp> 

<sp> <speaker>Ἀλλαντοπώλης</speaker> 
<l n="157" part="I">ἰδού· τί ἔστιν;</l> </sp> 

<sp> <speaker>Δημοσθένης</speaker> 
<l n="157b" part="F">ὦ μακάριʼ ὦ πλούσιε,</l> 
<l n="158">ὦ νῦν μὲν οὐδεὶς αὔριον δʼ ὑπέρμεγας,</l> 
<l n="159">ὦ τῶν Ἀθηνῶν ταγὲ τῶν εὐδαιμόνων.</l> </sp> 

<sp> <speaker>Ἀλλαντοπώλης</speaker> 
<l n="160">τί μʼ ὦγάθʼ οὐ πλύνειν ἐᾷς τὰς κοιλίας</l> 
<l n="161">πωλεῖν τε τοὺς ἀλλᾶντας, ἀλλὰ καταγελᾷς;</l> </sp> 

<sp> <speaker>Δημοσθένης</speaker> 
<l n="162">ὦ μῶρε ποίας κοιλίας; δευρὶ βλέπε.</l> 
<l n="163" part="I">τὰς στίχας ὁρᾷς τὰς τῶνδε τῶν λαῶν;</l> </sp> 

<sp> <speaker>Ἀλλαντοπώλης</speaker> 
<l n="163b" part="F">ὁρῶ.</l> </sp> 

<sp> <speaker>Δημοσθένης</speaker> 
<l n="164">τούτων ἁπάντων αὐτὸς ἀρχέλας ἔσει,</l> 
<l n="165">καὶ τῆς ἀγορᾶς καὶ τῶν λιμένων καὶ τῆς πυκνός·</l> 
<l n="166">βουλὴν πατήσεις καὶ στρατηγοὺς κλαστάσεις,</l> 
<l n="167">δήσεις φυλάξεις, ἐν πρυτανείῳ λαικάσει.</l> </sp> 

<sp> <speaker>Ἀλλαντοπώλης</speaker> 
<l n="168" part="I">ἐγώ;</l> </sp> 

<sp> <speaker>Δημοσθένης</speaker> 
<l n="168b" part="F">σὺ μέντοι· κοὐδέπω γε πάνθʼ ὁρᾷς.</l> 
<l n="169">ἀλλʼ ἐπανάβηθι κἀπὶ τοὐλεὸν τοδὶ</l> 
<l n="170">καὶ κάτιδε τὰς νήσους ἁπάσας ἐν κύκλῳ.</l> </sp> 

<sp> <speaker>Ἀλλαντοπώλης</speaker> 
<l n="171" part="I">καθορῶ.</l> </sp> 

<sp> <speaker>Δημοσθένης</speaker> 
<l n="171b" part="F">τί δαί; τἀμπόρια καὶ τὰς ὁλκάδας;</l> </sp> 

<sp> <speaker>Ἀλλαντοπώλης</speaker> 
<l n="172" part="I">ἔγωγε.</l> </sp> 

<sp> <speaker>Δημοσθένης</speaker> 
<l n="172b" part="F">πῶς οὖν οὐ μεγάλως εὐδαιμονεῖς;</l> 
<l n="173">ἔτι νῦν τὸν ὀφθαλμὸν παράβαλλʼ ἐς Καρίαν</l> 
<l n="174">τὸν δεξιόν, τὸν δʼ ἕτερον ἐς Καρχηδόνα.</l> </sp>

<milestone ed="p" n="175" unit="card"/> 
<sp> <speaker>Ἀλλαντοπώλης</speaker> 
<l n="175">εὐδαιμονήσω δʼ εἰ διαστραφήσομαι;</l> </sp> 

<sp> <speaker>Δημοσθένης</speaker> 
<l n="176">οὐκ ἀλλὰ διὰ σοῦ ταῦτα πάντα πέρναται.</l> 
<l n="177">γίγνει γάρ, ὡς ὁ χρησμὸς οὑτοσὶ λέγει,</l> 
<l n="178" part="I">ἀνὴρ μέγιστος.</l> </sp> 

<sp> <speaker>Ἀλλαντοπώλης</speaker> 
<l n="178b" part="F">εἰπέ μοι καὶ πῶς ἐγὼ</l> 
<l n="179">ἀλλαντοπώλης ὢν ἀνὴρ γενήσομαι;</l> </sp> 

<sp> <speaker>Δημοσθένης</speaker> 
<l n="180">διʼ αὐτὸ γάρ τοι τοῦτο καὶ γίγνει μέγας,</l> 
<l n="181">ὁτιὴ πονηρὸς κἀξ ἀγορᾶς εἶ καὶ θρασύς.</l> </sp> 

<sp> <speaker>Ἀλλαντοπώλης</speaker> 
<l n="182">οὐκ ἀξιῶ ʼγὼ ʼμαυτὸν ἰσχύειν μέγα.</l> </sp> 

<sp> <speaker>Δημοσθένης</speaker> 
<l n="183">οἴμοι τί ποτʼ ἔσθʼ ὅτι σαυτὸν οὐ φῂς ἄξιον;</l> 
<l n="184">ξυνειδέναι τί μοι δοκεῖς σαυτῷ καλόν.</l> 
<l n="185" part="I">μῶν ἐκ καλῶν εἶ κἀγαθῶν;</l> </sp> 

<sp> <speaker>Ἀλλαντοπώλης</speaker> 
<l n="185b" part="F">μὰ τοὺς θεοὺς</l> 
<l n="186" part="I">εἰ μὴ ʼκ πονηρῶν γʼ.</l> </sp> 

<sp> <speaker>Δημοσθένης</speaker> 
<l n="186b" part="F">ὦ μακάριε τῆς τύχης</l> 
<l n="187">ὅσον πέπονθας ἀγαθὸν ἐς τὰ πράγματα.</l> </sp> 

<sp> <speaker>Ἀλλαντοπώλης</speaker> 
<l n="188">ἀλλʼ ὦγάθʼ οὐδὲ μουσικὴν ἐπίσταμαι</l> 
<l n="189">πλὴν γραμμάτων, καὶ ταῦτα μέντοι κακὰ κακῶς.</l> </sp> 

<sp> <speaker>Δημοσθένης</speaker> 
<l n="190">τουτὶ μόνον σʼ ἔβλαψεν, ὅτι καὶ κακὰ κακῶς.</l> 
<l n="191">ἡ δημαγωγία γὰρ οὐ πρὸς μουσικοῦ</l> 
<l n="192">ἔτʼ ἐστὶν ἀνδρὸς οὐδὲ χρηστοῦ τοὺς τρόπους,</l> 
<l n="193">ἀλλʼ εἰς ἀμαθῆ καὶ βδελυρόν. ἀλλὰ μὴ παρῇς</l> 
<l n="194">ἅ σοι διδόασʼ ἐν τοῖς λογίοισιν οἱ θεοί.</l> </sp> 

<sp> <speaker>Ἀλλαντοπώλης</speaker> 
<l n="195" part="I">πῶς δῆτά φησʼ ὁ χρησμός;</l> </sp> 

<sp> <speaker>Δημοσθένης</speaker> 
<l n="195b" part="F">εὖ νὴ τοὺς θεοὺς</l> 
<l n="196">καὶ ποικίλως πως καὶ σοφῶς ᾐνιγμένος·</l> 
<l n="197">ἀλλʼ ὁπόταν μάρψῃ βυρσαίετος ἀγκυλοχήλης</l> 
<l n="198">γαμφηλῇσι δράκοντα κοάλεμον αἱματοπώτην,</l> 
<l n="199">δὴ τότε Παφλαγόνων μὲν ἀπόλλυται ἡ σκοροδάλμη,</l> 
<l n="200">κοιλιοπώλῃσιν δὲ θεὸς μέγα κῦδος ὀπάζει,</l> 
<l n="201">αἴ κεν μὴ πωλεῖν ἀλλᾶντας μᾶλλον ἕλωνται.</l> </sp> 

<sp> <speaker>Ἀλλαντοπώλης</speaker> 
<l n="202">πῶς οὖν πρὸς ἐμὲ ταῦτʼ ἐστίν; ἀναδίδασκέ με.</l> </sp> 

<sp> <speaker>Δημοσθένης</speaker> 
<l n="203">βυρσαίετος μὲν ὁ Παφλαγών ἐσθʼ οὑτοσί.</l> </sp> 

<sp> <speaker>Ἀλλαντοπώλης</speaker> 
<l n="204" part="I">τί δʼ ἀγκυλοχήλης ἐστίν;</l> </sp> 

<sp> <speaker>Δημοσθένης</speaker> 
<l n="204b" part="F">αὐτό που λέγει,</l> 
<l n="205">ὅτι ἀγκύλαις ταῖς χερσὶν ἁρπάζων φέρει.</l> </sp> 

<sp> <speaker>Ἀλλαντοπώλης</speaker> 
<l n="206" part="I">ὁ δράκων δὲ πρὸς τί;</l> </sp> 

<sp> <speaker>Δημοσθένης</speaker> 
<l n="206b" part="F">τοῦτο περιφανέστατον.</l> 
<l n="207">ὁ δράκων γάρ ἐστι μακρὸν ὅ τʼ ἀλλᾶς αὖ μακρόν.</l> 
<l n="208">εἶθʼ αἱματοπώτης ἔσθʼ ὅ τʼ ἀλλᾶς χὠ δράκων·</l> 
<l n="209">τὸν οὖν δράκοντά φησι τὸν βυρσαίετον</l> 
<l n="210">ἤδη κρατήσειν, αἴ κε μὴ θαλφθῇ λόγοις.</l> </sp> 

<sp> <speaker>Ἀλλαντοπώλης</speaker> 
<l n="211">τὰ μὲν λόγιʼ αἰκάλλει με· θαυμάζω δʼ ὅπως</l> 
<l n="212">τὸν δῆμον οἷός τʼ ἐπιτροπεύειν εἴμʼ ἐγώ.</l> </sp>

<milestone ed="p" n="213" unit="card"/> 
<sp> <speaker>Δημοσθένης</speaker> 
<l n="213">φαυλότατον ἔργον· ταῦθʼ ἅπερ ποιεῖς ποίει·</l> 
<l n="214">τάραττε καὶ χόρδευʼ ὁμοῦ τὰ πράγματα</l> 
<l n="215">ἅπαντα, καὶ τὸν δῆμον ἀεὶ προσποιοῦ</l> 
<l n="216">ὑπογλυκαίνων ῥηματίοις μαγειρικοῖς.</l> 
<l n="217">τὰ δʼ ἄλλα σοι πρόσεστι δημαγωγικά,</l> 
<l n="218">φωνὴ μιαρά, γέγονας κακῶς, ἀγοραῖος εἶ·</l> 
<l n="219">ἔχεις ἅπαντα πρὸς πολιτείαν ἃ δεῖ·</l> 
<l n="220">χρησμοί τε συμβαίνουσι καὶ τὸ Πυθικόν.</l> 
<l n="221">ἀλλὰ στεφανοῦ καὶ σπένδε τῷ Κοαλέμῳ·</l> 
<l n="222" part="I">χὤπως ἀμυνεῖ τὸν ἄνδρα.</l> </sp> 

<sp> <speaker>Ἀλλαντοπώλης</speaker> 
<l n="222b" part="F">καὶ τίς ξύμμαχος</l> 
<l n="223">γενήσεταί μοι; καὶ γὰρ οἵ τε πλούσιοι</l> 
<l n="224">δεδίασιν αὐτὸν ὅ τε πένης βδύλλει λεώς.</l> </sp> 

<sp> <speaker>Δημοσθένης</speaker> 
<l n="225">ἀλλʼ εἰσὶν ἱππῆς ἄνδρες ἀγαθοὶ χίλιοι</l> 
<l n="226">μισοῦντες αὐτόν, οἳ βοηθήσουσί σοι,</l> 
<l n="227">καὶ τῶν πολιτῶν οἱ καλοί τε κἀγαθοί,</l> 
<l n="228">καὶ τῶν θεατῶν ὅστις ἐστὶ δεξιός,</l> 
<l n="229">κἀγὼ μετʼ αὐτῶν χὠ θεὸς ξυλλήψεται.</l> 
<l n="230">καὶ μὴ δέδιθʼ· οὐ γάρ ἐστιν ἐξῃκασμένος,</l> 
<l n="231">ὑπὸ τοῦ δέους γὰρ αὐτὸν οὐδεὶς ἤθελεν</l> 
<l n="232">τῶν σκευοποιῶν εἰκάσαι. πάντως γε μὴν</l> 
<l n="233">γνωσθήσεται· τὸ γὰρ θέατρον δεξιόν.</l> </sp> 

<sp> <speaker>Ἀλλαντοπώλης</speaker> 
<l n="234">οἴμοι κακοδαίμων ὁ Παφλαγὼν ἐξέρχεται.</l> </sp> 

<sp> <speaker>Κλέων</speaker> 
<l n="235">οὔτοι μὰ τοὺς δώδεκα θεοὺς χαιρήσετον,</l> 
<l n="236">ὁτιὴ ʼπὶ τῷ δήμῳ ξυνόμνυτον πάλαι.</l> 
<l n="237">τουτὶ τί δρᾷ τὸ Χαλκιδικὸν ποτήριον;</l> 
<l n="238">οὐκ ἔσθʼ ὅπως οὐ Χαλκιδέας ἀφίστατον.</l> 
<l n="239">ἀπολεῖσθον ἀποθανεῖσθον ὦ μιαρωτάτω.</l> </sp> 

<sp> <speaker>Δημοσθένης</speaker> 
<l n="240">οὗτος τί φεύγεις; οὐ μενεῖς; ὦ γεννάδα</l> 
<l n="241">ἀλλαντοπῶλα μὴ προδῷς τὰ πράγματα.</l> </sp> </div>

<milestone ed="p" n="242" unit="card"/> 

<div type="textpart" subtype="Parodos"> 
<div type="textpart" subtype="trochees"> 

<sp> <speaker>Δημοσθένης</speaker> 
<l n="242">ἄνδρες ἱππῆς παραγένεσθε· νῦν ὁ καιρός. ὦ Σίμων,</l> 
<l n="243">ὦ Παναίτιʼ οὐκ ἐλᾶτε πρὸς τὸ δεξιὸν κέρας;</l> 
<l n="244">ἅνδρες ἐγγύς. ἀλλʼ ἀμύνου κἀπαναστρέφου πάλιν.</l> 
<l n="245">ὁ κονιορτὸς δῆλος αὐτῶν ὡς ὁμοῦ προσκειμένων.</l> 
<l n="246">ἀλλʼ ἀμύνου καὶ δίωκε καὶ τροπὴν αὐτοῦ ποιοῦ.</l> </sp> 

<sp> <speaker>Χορός Ἱππεῶν</speaker> 
<l n="247">παῖε παῖε τὸν πανοῦργον καὶ ταραξιππόστρατον</l> 
<l n="248">καὶ τελώνην καὶ φάραγγα καὶ Χάρυβδιν ἁρπαγῆς,</l> 
<l n="249">καὶ πανοῦργον καὶ πανοῦργον· πολλάκις γὰρ αὔτʼ ἐρῶ.</l> 
<l n="250">καὶ γὰρ οὗτος ἦν πανοῦργος πολλάκις τῆς ἡμέρας.</l> 
<l n="251">ἀλλὰ παῖε καὶ δίωκε καὶ τάραττε καὶ κύκα</l> 
<l n="252">καὶ βδελύττου, καὶ γὰρ ἡμεῖς, κἀπικείμενος βόα·</l> 
<l n="253">εὐλαβοῦ δὲ μὴ ʼκφύγῃ σε· καὶ γὰρ οἶδε τὰς ὁδούς,</l> 
<l n="254">ἅσπερ Εὐκράτης ἔφευγεν εὐθὺ τῶν κυρηβίων.</l> </sp> 

<sp> <speaker>Κλέων</speaker> 
<l n="255">ὦ γέροντες ἡλιασταί, φράτερες τριωβόλου,</l> 
<l n="256">οὓς ἐγὼ βόσκω κεκραγὼς καὶ δίκαια κἄδικα,</l> 
<l n="257">παραβοηθεῖθʼ, ὡς ὑπʼ ἀνδρῶν τύπτομαι ξυνωμοτῶν.</l> </sp> 

<sp> <speaker>Χορός</speaker> 
<l n="258">ἐν δίκῃ γʼ, ἐπεὶ τὰ κοινὰ πρὶν λαχεῖν κατεσθίεις,</l> 
<l n="259">κἀποσυκάζεις πιέζων τοὺς ὑπευθύνους σκοπῶν,</l> 
<l n="260">ὅστις αὐτῶν ὠμός ἐστιν ἢ πέπων ἢ μὴ πέπων,</l> 
<l n="261">κἄν τινʼ αὐτῶν γνῷς ἀπράγμονʼ ὄντα καὶ κεχηνότα,</l> 
<l n="262">καταγαγὼν ἐκ Χερρονήσου διαβαλὼν ἀγκυρίσας</l> 
<l n="263">εἶτʼ ἀποστρέψας τὸν ὦμον αὐτὸν ἐνεκολήβασας·</l> 
<l n="264">καὶ σκοπεῖς γε τῶν πολιτῶν ὅστις ἐστὶν ἀμνοκῶν,</l> 
<l n="265">πλούσιος καὶ μὴ πονηρὸς καὶ τρέμων τὰ πράγματα.</l> </sp> 

<sp> <speaker>Κλέων</speaker> 
<l n="266">ξυνεπίκεισθʼ ὑμεῖς; ἐγὼ δʼ ἄνδρες διʼ ὑμᾶς τύπτομαι,</l> 
<l n="267">ὅτι λέγειν γνώμην ἔμελλον ὡς δίκαιον ἐν πόλει</l> 
<l n="268">ἑστάναι μνημεῖον ὑμῶν ἐστιν ἀνδρείας χάριν.</l> </sp> 

<sp> <speaker>Χορός</speaker> 
<l n="269">ὡς δʼ ἀλαζών, ὡς δὲ μάσθλης· εἶδες οἷʼ ὑπέρχεται</l> 
<l n="270">ὡσπερεὶ γέροντας ἡμᾶς καὶ κοβαλικεύεται;</l> 
<l n="271">ἀλλʼ ἐὰν ταύτῃ γε νικᾷ, ταυτῃὶ πεπλήξεται·</l> 
<l n="272">ἢν δʼ ὑπεκκλίνῃ γε δευρί, τὸ σκέλος κυρηβάσει.</l> </sp> 

<sp> <speaker>Κλέων</speaker> 
<l n="273">ὦ πόλις καὶ δῆμʼ ὑφʼ οἵων θηρίων γαστρίζομαι.</l> </sp> 

<sp> <speaker>Χορός</speaker> 
<l n="274">καὶ κέκραγας, ὥσπερ ἀεὶ τὴν πόλιν καταστρέφει;</l> </sp> 

<sp> <speaker>Κλέων</speaker> 
<l n="275">ἀλλʼ ἐγώ σε τῇ βοῇ ταύτῃ γε πρῶτα τρέψομαι.</l> </sp> 

<sp> <speaker>Χορός</speaker> 
<l n="276">ἀλλʼ ἐὰν μέντοι γε νικᾷς τῇ βοῇ, τήνελλος εἶ·</l> 
<l n="277">ἢν δʼ ἀναιδείᾳ παρέλθῃ σʼ, ἡμέτερος ὁ πυραμοῦς.</l> </sp> 

<sp> <speaker>Κλέων</speaker> 
<l n="278">τουτονὶ τὸν ἄνδρʼ ἐγὼ ʼνδείκνυμι, καὶ φήμʼ ἐξάγειν</l> 
<l n="279">ταῖσι Πελοποννησίων τριήρεσι ζωμεύματα.</l> </sp> 

<sp> <speaker>Ἀλλαντοπώλης</speaker> 
<l n="280">ναὶ μὰ Δία κἄγωγε τοῦτον, ὅτι κενῇ τῇ κοιλίᾳ</l> 
<l n="281">ἐσδραμὼν ἐς τὸ πρυτανεῖον, εἶτα πάλιν ἐκθεῖ πλέᾳ.</l> </sp> 

<sp> <speaker>Δημοσθένης</speaker> 
<l n="282">νὴ Δίʼ ἐξάγων γε τἀπόρρηθʼ, ἅμʼ ἄρτον καὶ κρέας</l> 
<l n="283">καὶ τέμαχος, οὗ Περικλέης οὐκ ἠξιώθη πώποτε.</l> </sp> </div></div> 

<milestone ed="p" n="284" unit="card"/> 


<div type="textpart" subtype="Agon"> 
<div type="textpart" subtype="proagon"> 

<sp> <speaker>Κλέων</speaker> 
<l n="284" rend="align(indent)">ἀποθανεῖσθον αὐτίκα μάλα.</l> </sp> 

<sp> <speaker>Ἀλλαντοπώλης</speaker> 
<l n="285" rend="align(indent)">τριπλάσιον κεκράξομαί σου.</l> </sp> 

<sp> <speaker>Κλέων</speaker> 
<l n="286" rend="align(indent)">καταβοήσομαι βοῶν σε.</l> </sp> 

<sp> <speaker>Ἀλλαντοπώλης</speaker> 
<l n="287" rend="align(indent)">κατακεκράξομαί σε κράζων.</l> </sp> 

<sp> <speaker>Κλέων</speaker> 
<l n="288" rend="align(indent)">διαβαλῶ σʼ ἐὰν στρατηγῇς.</l> </sp> 

<sp> <speaker>Ἀλλαντοπώλης</speaker> 
<l n="289" rend="align(indent)">κυνοκοπήσω σου τὸ νῶτον.</l> </sp> 

<sp> <speaker>Κλέων</speaker> 
<l n="290" rend="align(indent)">περιελῶ σʼ ἀλαζονείαις.</l> </sp> 

<sp> <speaker>Ἀλλαντοπώλης</speaker> 
<l n="291" rend="align(indent)">ὑποτεμοῦμαι τὰς ὁδούς σου.</l> </sp> 

<sp> <speaker>Κλέων</speaker> 
<l n="292" rend="align(indent)">βλέψον ἔς μʼ ἀσκαρδάμυκτος.</l> </sp> 

<sp> <speaker>Ἀλλαντοπώλης</speaker> 
<l n="293" rend="align(indent)">ἐν ἀγορᾷ κἀγὼ τέθραμμαι.</l> </sp> 

<sp> <speaker>Κλέων</speaker> 
<l n="294" rend="align(indent)">διαφορήσω σʼ εἴ τι γρύξει.</l> </sp> 

<sp> <speaker>Ἀλλαντοπώλης</speaker> 
<l n="295" rend="align(indent)">κοπροφορήσω σʼ εἰ λαλήσεις.</l> </sp> 

<sp> <speaker>Κλέων</speaker> 
<l n="296" rend="align(indent)">ὁμολογῶ κλέπτειν· σὺ δʼ οὐχί.</l> </sp> 

<sp> <speaker>Ἀλλαντοπώλης</speaker> 
<l n="297" rend="align(indent)">νὴ τὸν Ἑρμῆν τὸν ἀγοραῖον,</l> 
<l n="298" rend="align(indent)">κἀπιορκῶ γε βλεπόντων.</l> </sp> 

<sp> <speaker>Κλέων</speaker> 
<l n="299" rend="align(indent)">ἀλλότρια τοίνυν σοφίζει,</l> 
<l n="300" rend="align(indent)">καὶ φανῶ σε τοῖς πρυτάνεσιν</l> 
<l n="301" rend="align(indent)">ἀδεκατεύτους τῶν θεῶν ἱερὰς</l> 
<l n="302" rend="align(indent)">ἔχοντα κοιλίας.</l> </sp> </div>

<milestone ed="p" n="303" unit="card"/> 

<div type="textpart" subtype="strophe" n="1"> 

<sp> <speaker>Χορός</speaker> 
<l n="303">ὦ μιαρὲ καὶ βδελυρὲ † καὶ κεκράκτα †, τοῦ σοῦ θράσους</l> 
<l n="305">πᾶσα μὲν γῆ πλέα, πᾶσα δʼ ἐκκλησία, καὶ τέλη</l> 
<l n="306">καὶ γραφαὶ καὶ δικαστήριʼ, ὦ βορβοροτάραξι καὶ</l> 
<l n="310">τὴν πόλιν ἅπασαν ἡμῶν ἀνατετυρβακώς,</l> 
<l n="311">ὅστις ἡμῶν τὰς Ἀθήνας ἐκκεκώφωκας βοῶν,</l> 
<l n="313">κἀπὸ τῶν πετρῶν ἄνωθεν τοὺς φόρους θυννοσκοπῶν.</l> </sp> </div>

<milestone ed="p" n="314" unit="card"/> 

<div type="textpart" subtype="trochees"> 

<sp> <speaker>Κλέων</speaker> 
<l n="314">οἶδʼ ἐγὼ τὸ πρᾶγμα τοῦθʼ ὅθεν πάλαι καττύεται.</l> </sp> 

<sp> <speaker>Ἀλλαντοπώλης</speaker> 
<l n="315">εἰ δὲ μὴ σύ γʼ οἶσθα κάττυμʼ, οὐδʼ ἐγὼ χορδεύματα,</l> 
<l n="316">ὅστις ὑποτέμνων ἐπώλεις δέρμα μοχθηροῦ βοὸς</l> 
<l n="317">τοῖς ἀγροίκοισιν πανούργως, ὥστε φαίνεσθαι παχύ,</l> 
<l n="318">καὶ πρὶν ἡμέραν φορῆσαι μεῖζον ἦν δυοῖν δοχμαῖν.</l> </sp> 

<sp> <speaker>Δημοσθένης</speaker> 
<l n="319">νὴ Δία κἀμὲ τοῦτʼ ἔδρασε ταὐτόν, ὥστε κατάγελων</l> 
<l n="320">πάμπολυν τοῖς δημόταισι καὶ φίλοις παρασχεθεῖν·</l> 
<l n="321">πρὶν γὰρ εἶναι Περγασῆσιν ἔνεον ἐν ταῖς ἐμβάσιν.</l> </sp> </div>

<milestone ed="p" n="323" unit="card"/> 

<div type="textpart" subtype="strophe" n="2"> 

<sp> <speaker>Χορός</speaker> 
<l n="323">ἆρα δῆτʼ οὐκ ἀπʼ ἀρχῆς ἐδήλους ἀναίδειαν,</l> 
<l n="325">ἥπερ μόνη προστατεῖ ῥητόρων;</l> 
<l n="326">ᾗ σὺ πιστεύων ἀμέλγεις τῶν ξένων τοὺς καρπίμους,</l> 
<l n="327">πρῶτος ὤν· ὁ δʼ Ἱπποδάμου λείβεται θεώμενος.</l> 
<l n="328">ἀλλʼ ἐφάνη γὰρ ἀνὴρ ἕτερος πολὺ</l> 
<l n="329">σοῦ μιαρώτερος, ὥστε με χαίρειν,</l> 
<l n="330">ὅς σε παύσει καὶ πάρεισι, δῆλός ἐστιν αὐτόθεν,</l> 
<l n="331">πανουργίᾳ τε καὶ θράσει</l> 
<l n="332">καὶ κοβαλικεύμασιν.</l> </sp> </div>

<milestone ed="p" n="333" unit="card"/> 

<div type="textpart" subtype="katakeleusmos"> 

<sp> <speaker>Χορός</speaker> 
<l n="333">ἀλλʼ ὦ τραφεὶς ὅθενπέρ εἰσιν ἄνδρες οἵπερ εἰσίν,</l> 
<l n="334">νῦν δεῖξον ὡς οὐδὲν λέγει τὸ σωφρόνως τραφῆναι.</l> </sp> </div>

<milestone ed="p" n="335" unit="card"/> 

<div type="textpart" subtype="epirrheme"> 

<sp> <speaker>Ἀλλαντοπώλης</speaker> 
<l n="335">καὶ μὴν ἀκούσαθʼ οἷός ἐστιν οὑτοσὶ πολίτης.</l> </sp> 

<sp> <speaker>Κλέων</speaker> 
<l n="336" part="I">οὐκ αὖ μʼ ἐάσεις;</l> </sp> 

<sp> <speaker>Ἀλλαντοπώλης</speaker> 
<l n="336b" part="F">μὰ Δίʼ ἐπεὶ κἀγὼ πονηρός εἰμι.</l> </sp> 

<sp> <speaker>Χορός</speaker> 
<l n="337">ἐὰν δὲ μὴ ταύτῃ γʼ ὑπείκῃ, λέγʼ ὅτι κἀκ πονηρῶν.</l> </sp> 

<sp> <speaker>Κλέων</speaker> 
<l n="338" part="I">οὐκ αὖ μʼ ἐάσεις;</l> </sp> 

<sp> <speaker>Ἀλλαντοπώλης</speaker> 
<l n="338b" part="M">μὰ Δία.</l> </sp> 

<sp> <speaker>Κλέων</speaker> 
<l n="338c" part="M">ναὶ μὰ Δία.</l> </sp> 

<sp> <speaker>Ἀλλαντοπώλης</speaker> 
<l n="338d" part="F">μὰ τὸν Ποσειδῶ.</l> 
<l n="339">ἀλλʼ αὐτὸ περὶ τοῦ πρότερος εἰπεῖν πρῶτα διαμαχοῦμαι.</l> </sp> 

<sp> <speaker>Κλέων</speaker> 
<l n="340" part="I">οἴμοι διαρραγήσομαι.</l> </sp> 

<sp> <speaker>Ἀλλαντοπώλης</speaker> 
<l n="340b" part="F">καὶ μὴν ἐγὼ οὐ παρήσω.</l> </sp> 

<sp> <speaker>Χορός</speaker> 
<l n="341">πάρες πάρες πρὸς τῶν θεῶν αὐτῷ διαρραγῆναι.</l> </sp> 

<sp> <speaker>Κλέων</speaker> 
<l n="342">τῷ καὶ πεποιθὼς ἀξιοῖς ἐμοῦ λέγειν ἔναντα;</l> </sp> 

<sp> <speaker>Ἀλλαντοπώλης</speaker> 
<l n="343">ὁτιὴ λέγειν οἷός τε κἀγὼ καὶ καρυκοποιεῖν.</l> </sp> 

<sp> <speaker>Κλέων</speaker> 
<l n="344">ἰδοὺ λέγειν. καλῶς γʼ ἂν οὖν σὺ πρᾶγμα προσπεσόν σοι</l> 
<l n="345">ὠμοσπάρακτον παραλαβὼν μεταχειρίσαιο χρηστῶς.</l> 
<l n="346">ἀλλʼ οἶσθʼ ὅπερ πεπονθέναι δοκεῖς; ὅπερ τὸ πλῆθος.</l> 
<l n="347">εἴ που δικίδιον εἶπας εὖ κατὰ ξένου μετοίκου,</l> 
<l n="348">τὴν νύκτα θρυλῶν καὶ λαλῶν ἐν ταῖς ὁδοῖς σεαυτῷ,</l> 
<l n="349">ὕδωρ τε πίνων κἀπιδεικνὺς τοὺς φίλους τʼ ἀνιῶν,</l> 
<l n="350">ᾤου δυνατὸς εἶναι λέγειν. ὦ μῶρε τῆς ἀνοίας.</l> </sp> 

<sp> <speaker>Ἀλλαντοπώλης</speaker> 
<l n="351">τί δαὶ σὺ πίνων τὴν πόλιν πεποίηκας, ὥστε νυνὶ</l> 
<l n="352">ὑπὸ σοῦ μονωτάτου κατεγλωττισμένην σιωπᾶν;</l> </sp> 

<sp> <speaker>Κλέων</speaker> 
<l n="353">ἐμοὶ γὰρ ἀντέθηκας ἀνθρώπων τίνʼ; ὅστις εὐθὺς</l> 
<l n="354">θύννεια θερμὰ καταφαγών, κᾆτʼ ἐπιπιὼν ἀκράτου</l> 
<l n="355">οἴνου χοᾶ κασαλβάσω τοὺς ἐν Πύλῳ στρατηγούς.</l> </sp> 

<sp> <speaker>Ἀλλαντοπώλης</speaker> 
<l n="356">ἐγὼ δέ γʼ ἤνυστρον βοὸς καὶ κοιλίαν ὑείαν</l> 
<l n="357">καταβροχθίσας κᾆτʼ ἐπιπιὼν τὸν ζωμὸν ἀναπόνιπτος</l> 
<l n="358">λαρυγγιῶ τοὺς ῥήτορας καὶ Νικίαν ταράξω.</l> </sp> 

<sp> <speaker>Χορός</speaker> 
<l n="359">τὰ μὲν ἄλλα μʼ ἤρεσας λέγων·. ἓν δʼ οὐ προσίεταί με,</l> 
<l n="360">τῶν πραγμάτων ὁτιὴ μόνος τὸν ζωμὸν ἐκροφήσει.</l> </sp> 

<sp> <speaker>Κλέων</speaker> 
<l n="361">ἀλλʼ οὐ λάβρακας καταφαγὼν Μιλησίους κλονήσεις.</l> </sp> 

<sp> <speaker>Ἀλλαντοπώλης</speaker> 
<l n="362">ἀλλὰ σχελίδας ἐδηδοκὼς ὠνήσομαι μέταλλα.</l> </sp> 

<sp> <speaker>Κλέων</speaker> 
<l n="363">ἐγὼ δʼ ἐπεσπηδῶν γε τὴν βουλὴν βίᾳ κυκήσω.</l> </sp> 

<sp> <speaker>Ἀλλαντοπώλης</speaker> 
<l n="364">ἐγὼ δὲ κινήσω γέ σου τὸν πρωκτὸν ἀντὶ φύσκης.</l> </sp> 

<sp> <speaker>Κλέων</speaker> 
<l n="365">ἐγὼ δέ γʼ ἐξέλξω σε τῆς πυγῆς θύραζε κύβδα.</l> </sp> 

<sp> <speaker>Χορός</speaker> 
<l n="366">νὴ τὸν Ποσειδῶ κἀμέ τἄρʼ, ἤνπερ γε τοῦτον ἕλκῃς.</l> </sp> </div>

<milestone ed="p" n="367" unit="card"/> 

<div type="textpart" subtype="pnigos"> 

<sp> <speaker>Κλέων</speaker> 
<l n="367" rend="align(indent)">οἷόν σε δήσω <add>ʼνʼ</add> τῷ ξύλῳ.</l> </sp> 

<sp> <speaker>Ἀλλαντοπώλης</speaker> 
<l n="368" rend="align(indent)">διώξομαί σε δειλίας.</l> </sp> 

<sp> <speaker>Κλέων</speaker> 
<l n="369" rend="align(indent)">ἡ βύρσα σου θρανεύσεται.</l> </sp> 

<sp> <speaker>Ἀλλαντοπώλης</speaker> 
<l n="370" rend="align(indent)">δερῶ σε θύλακον κλοπῆς.</l> </sp> 

<sp> <speaker>Κλέων</speaker> 
<l n="371" rend="align(indent)">διαπατταλευθήσει χαμαί.</l> </sp> 

<sp> <speaker>Ἀλλαντοπώλης</speaker> 
<l n="372" rend="align(indent)">περικόμματʼ ἔκ σου σκευάσω.</l> </sp> 

<sp> <speaker>Κλέων</speaker> 
<l n="373" rend="align(indent)">τὰς βλεφαρίδας σου παρατιλῶ.</l> </sp> 

<sp> <speaker>Ἀλλαντοπώλης</speaker> 
<l n="374" rend="align(indent)">τὸν πρηγορεῶνά σοὐκτεμῶ.</l> </sp> 

<sp> <speaker>Δημοσθένης</speaker> 
<l n="375" rend="align(indent)">καὶ νὴ Δίʼ ἐμβαλόντες αὐτῷ</l> 
<l n="376" rend="align(indent)">πάτταλον μαγειρικῶς</l> 
<l n="377" rend="align(indent)">ἐς τὸ στόμʼ, εἶτα δʼ ἔνδοθεν</l> 
<l n="378" rend="align(indent)">τὴν γλῶτταν ἐξείραντες αὐτοῦ</l> 
<l n="379" rend="align(indent)">σκεψόμεσθʼ εὖ κἀνδρικῶς</l> 
<l n="380" rend="align(indent)">κεχηνότος</l> 
<l n="381" rend="align(indent)">τὸν πρωκτὸν εἰ χαλαζᾷ.</l> </sp> </div>

<milestone ed="p" n="384" unit="card"/> 

<div type="textpart" subtype="antistrophe" n="1"> 

<sp> <speaker>Χορός</speaker> 
<l n="384">ἦν ἄρα πυρός γʼ ἕτερα θερμότερα καὶ λόγων</l> 
<l n="385">ἐν πόλει τῶν ἀναιδῶν ἀναιδέστεροι· καὶ τὸ πρᾶγμʼ</l> 
<l n="386">ἦν ἄρʼ οὐ φαῦλον ὧδʼ <gap reason="lost"/> ἀλλʼ ἔπιθι καὶ στρόβει,</l> 
<l n="387">μηδὲν ὀλίγον ποίει. νῦν γὰρ ἔχεται μέσος·</l> 
<l n="388">ὡς ἐὰν νυνὶ μαλάξῃς αὐτὸν ἐν τῇ προσβολῇ,</l> 
<l n="390">δειλὸν εὑρήσεις· ἐγὼ γὰρ τοὺς τρόπους ἐπίσταμαι.</l> </sp> </div>

<milestone ed="p" n="391" unit="card"/> 

<div type="textpart" subtype="trochees"> 

<sp> <speaker>Ἀλλαντοπώλης</speaker> 
<l n="391">ἀλλʼ ὅμως οὗτος τοιοῦτος ὢν ἅπαντα τὸν βίον,</l> 
<l n="392">κᾆτʼ ἀνὴρ ἔδοξεν εἶναι, τἀλλότριον ἀμῶν θέρος.</l> 
<l n="393">νῦν δὲ τοὺς στάχυς ἐκείνους, οὓς ἐκεῖθεν ἤγαγεν,</l> 
<l n="394">ἐν ξύλῳ δήσας ἀφαύει κἀποδόσθαι βούλεται.</l> </sp> 

<sp> <speaker>Κλέων</speaker> 
<l n="395">οὐ δέδοιχʼ ὑμᾶς, ἕως ἂν ζῇ τὸ βουλευτήριον</l> 
<l n="396">καὶ τὸ τοῦ δήμου πρόσωπον μακκοᾷ καθήμενον.</l> </sp> </div>

<milestone ed="p" n="398" unit="card"/> 

<div type="textpart" subtype="antistrophe" n="2"> 

<sp> <speaker>Χορός</speaker> 
<l n="398">ὡς δὲ πρὸς πᾶν ἀναιδεύεται κοὐ μεθίστησι</l> 
<l n="399">τοῦ χρώματος τοῦ παρεστηκότος.</l> 
<l n="400">εἴ σε μὴ μισῶ, γενοίμην ἐν Κρατίνου κῴδιον,</l> 
<l n="401">καὶ διδασκοίμην προσᾴδειν Μορσίμου τραγῳδίᾳ.</l> 
<l n="402">ὦ περὶ πάντʼ ἐπὶ πᾶσί τε πράγμασι</l> 
<l n="403">δωροδόκοισιν ἐπʼ ἄνθεσιν ἵζων,</l> 
<l n="404">εἴθε φαύλως ὥσπερ ηὗρες ἐκβάλοις τὴν ἔνθεσιν.</l> 
<l n="405">ᾄσαιμι γὰρ τότʼ ἂν μόνον,</l> 
<l n="406"> <q>πῖνε πῖνʼ ἐπὶ συμφοραῖς.</q> <milestone ed="p" n="407" unit="line"/> </l> </sp> </div> 
<div type="textpart" subtype="antikatakeleusmos"> 

<sp> <speaker>Χορός</speaker> 
<l n="407">τὸν Ἰουλίου τʼ ἂν οἴομαι γέροντα πυροπίπην</l> 
<l n="408">ἡσθέντʼ ἰηπαιωνίσαι καὶ βακχέβακχον ᾆσαι.</l> </sp> </div>

<milestone ed="p" n="409" unit="card"/> 

<div type="textpart" subtype="antepirrheme"> 

<sp> <speaker>Κλέων</speaker> 
<l n="409">οὔτοί μʼ ὑπερβαλεῖσθʼ ἀναιδείᾳ μὰ τὸν Ποσειδῶ,</l> 
<l n="410">ἢ μή ποτʼ ἀγοραίου Διὸς σπλάλχνοισι παραγενοίμην.</l> </sp> 

<sp> <speaker>Ἀλλαντοπώλης</speaker> 
<l n="411">ἔγωγε νὴ τοὺς κονδύλους οὓς πολλὰ δὴ ʼπὶ πολλοῖς</l> 
<l n="412">ἠνεσχόμην ἐκ παιδίων, μαχαιρίδων τε πληγάς,</l> 
<l n="413">ὑπερβαλεῖσθαί σʼ οἴομαι τούτοισιν, ἢ μάτην γʼ ἂν</l> 
<l n="414">ἀπομαγδαλιὰς σιτούμενος τοσοῦτος ἐκτραφείην.</l> </sp> 

<sp> <speaker>Κλέων</speaker> 
<l n="415">ἀπομαγδαλιὰς ὥσπερ κύων; ὦ παμπόνηρε πῶς οὖν</l> 
<l n="416">κυνὸς βορὰν σιτούμενος μαχεῖ σὺ κυνοκεφάλλῳ;</l> </sp> 

<sp> <speaker>Ἀλλαντοπώλης</speaker> 
<l n="417">καὶ νὴ Δίʼ ἄλλα γʼ ἐστί μου κόβαλα παιδὸς ὄντος.</l> 
<l n="418">ἐξηπάτων γὰρ τοὺς μαγείρους ἐπιλέγων τοιαυτί·</l> 
<l n="419"> <q>σκέψασθε παῖδες· οὐχ ὁρᾶθʼ; ὥρα νέα, χελιδών.</q> </l> 
<l n="420">οἱ δʼ ἔβλεπον, κἀγὼ ʼν τοσούτῳ τῶν κρεῶν ἔκλεπτον.</l> </sp> 

<sp> <speaker>Χορός</speaker> 
<l n="421">ὦ δεξιώτατον κρέας σοφῶς γε προὐνοήσω·</l> 
<l n="422">ὥσπερ ἀκαλήφας ἐσθίων πρὸ χελιδόνων ἔκλεπτες.</l> </sp> 

<sp> <speaker>Ἀλλαντοπώλης</speaker> 
<l n="423">καὶ ταῦτα δρῶν ἐλάνθανόν γʼ· εἰ δʼ οὖν ἴδοι τις αὐτῶν,</l> 
<l n="424">ἀποκρυπτόμενος ἐς τὼ κοχώνα τοὺς θεοὺς ἀπώμνυν·</l> 
<l n="425">ὥστʼ εἶπʼ ἀνὴρ τῶν ῥητόρων ἰδών με τοῦτο δρῶντα·</l> 
<l n="426"> <q>οὐκ ἔσθʼ ὅπως ὁ παῖς ὅδʼ οὐ τὸν δῆμον ἐπιτροπεύσει.</q> </l> </sp> 

<sp> <speaker>Χορός</speaker> 
<l n="427">εὖ γε ξυνέβαλεν αὔτʼ· ἀτὰρ δῆλόν γʼ ἀφʼ οὗ ξυνέγνω·</l> 
<l n="428">ὁτιὴ ʼπιώρκεις θʼ ἡρπακὼς καὶ κρέας ὁ πρωκτὸς εἶχεν.</l> </sp> 

<sp> <speaker>Κλέων</speaker> 
<l n="429">ἐγώ σε παύσω τοῦ θράσους, οἶμαι δὲ μᾶλλον ἄμφω.</l> 
<l n="430">ἔξειμι γάρ σοι λαμπρὸς ἤδη καὶ μέγας καθιείς,</l> 
<l n="431">ὁμοῦ ταράττων τήν τε γῆν καὶ τὴν θάλατταν εἰκῇ.</l> </sp> 

<sp> <speaker>Ἀλλαντοπώλης</speaker> 
<l n="432">ἐγὼ δὲ συστείλας γε τοὺς ἀλλᾶντας εἶτʼ ἀφήσω</l> 
<l n="433">κατὰ κῦμʼ ἐμαυτὸν οὔριον, κλάειν σε μακρὰ κελεύσας.</l> </sp> 

<sp> <speaker>Δημοσθένης</speaker> 
<l n="434">κἄγωγʼ, ἐάν τι παραχαλᾷ, τὴν ἀντλίαν φυλάξω.</l> </sp> 

<sp> <speaker>Κλέων</speaker> 
<l n="435">οὔτοι μὰ τὴν Δήμητρα καταπροίξει τάλαντα πολλὰ</l> 
<l n="436" part="I">κλέψας Ἀθηναίων.</l> </sp> 

<sp> <speaker>Δημοσθένης</speaker> 
<l n="436b" part="F">ἄθρει καὶ τοῦ ποδὸς παρίει·</l> 
<l n="437">ὡς οὗτος ἤδη καικίας καὶ συκοφαντίας πνεῖ.</l> </sp> 

<sp> <speaker>Ἀλλαντοπώλης</speaker> 
<l n="438">σὲ δʼ ἐκ Ποτειδαίας ἔχοντʼ εὖ οἶδα δέκα τάλαντα.</l> </sp> 

<sp> <speaker>Κλέων</speaker> 
<l n="439">τί δῆτα; βούλει τῶν ταλάντων ἓν λαβὼν σιωπᾶν;</l> </sp> 

<sp> <speaker>Χορός</speaker> 
<l n="440">ἁνὴρ ἂν ἡδέως λάβοι. τοὺς τερθρίους παρίει·</l> </sp> </div>

<milestone ed="p" n="441" unit="card"/> 

<div type="textpart" subtype="pnigos"> 

<sp> <speaker>Χορός</speaker> 
<l n="441">τὸ πνεῦμʼ ἔλαττον γίγνεται.</l> </sp> 

<sp> <speaker>Κλέων</speaker> 
<l n="442">φεύξει γραφὰς <gap reason="lost"/> </l> 
<l n="442a">ἑκατονταλάντους τέτταρας.</l> </sp> 

<sp> <speaker>Ἀλλαντοπώλης</speaker> 
<l n="443">σὺ δʼ ἀστρατείας γʼ εἴκοσιν,</l> 
<l n="444">κλοπῆς δὲ πλεῖν ἢ χιλίας.</l> </sp> 

<sp> <speaker>Κλέων</speaker> 
<l n="445">ἐκ τῶν ἀλιτηρίων σέ φημι</l> 
<l n="446">γεγονέναι τῶν τῆς θεοῦ.</l> </sp> 

<sp> <speaker>Ἀλλαντοπώλης</speaker> 
<l n="447">τὸν πάππον εἶναί φημί σου</l> 
<l n="448" part="I">τῶν δορυφόρων —</l> </sp> 

<sp> <speaker>Κλέων</speaker> 
<l n="448b" part="F">ποίων; φράσον.</l> </sp> 

<sp> <speaker>Ἀλλαντοπώλης</speaker> 
<l n="449">τῶν Βυρσίνης τῆς Ἱππίου.</l> </sp> 

<sp> <speaker>Κλέων</speaker> 
<l n="450" part="I">κόβαλος εἶ.</l> </sp> 

<sp> <speaker>Ἀλλαντοπώλης</speaker> 
<l n="450b" part="F">πανοῦργος εἶ.</l> </sp> 

<sp> <speaker>Χορός</speaker> 
<l n="451" part="I">παῖʼ ἀνδρικῶς.</l> </sp> 

<sp> <speaker>Κλέων</speaker> 
<l n="451b" part="F">ἰοὺ ἰού,</l> 
<l n="452">τύπτουσί μʼ οἱ ξυνωμόται.</l> </sp> 

<sp> <speaker>Χορός</speaker> 
<l n="453">παῖʼ αὐτὸν ἀνδρειότατα, καὶ</l> 
<l n="454">γάστριζε καὶ τοῖς ἐντέροις</l> 
<l n="455">καὶ τοῖς κόλοις,</l> 
<l n="456">χὤπως κολᾷ τὸν ἄνδρα.</l> </sp> </div>

<milestone ed="p" n="457" unit="card"/> 

<div type="textpart" subtype="sphragis"> 

<sp> <speaker>Χορός</speaker> 
<l n="457">ὦ γεννικώτατον κρέας ψυχήν τʼ ἄριστε πάντων,</l> 
<l n="458">καὶ τῇ πόλει σωτὴρ φανεὶς ἡμῖν τε τοῖς πολίταις,</l> 
<l n="459">ὡς εὖ τὸν ἄνδρα ποικίλως θʼ ὑπῆλθες ἐν λόγοισιν.</l> 
<l n="460">πῶς ἄν σʼ ἐπαινέσαιμεν οὕτως ὥσπερ ἡδόμεσθα;</l> </sp> </div></div> 

<milestone ed="p" n="461" unit="card"/> 


<div type="textpart" subtype="Episode"> 

<sp> <speaker>Κλέων</speaker> 
<l n="461">ταυτὶ μὰ τὴν Δήμητρά μʼ οὐκ ἐλάνθανεν</l> 
<l n="462">τεκταινόμενα τὰ πράγματʼ, ἀλλʼ ἠπιστάμην</l> 
<l n="463">γομφούμενʼ αὐτὰ πάντα καὶ κολλώμενα.</l> </sp> 

<sp> <speaker>Χορός</speaker> 
<l n="464">οἴμοι σὺ δʼ οὐδὲν ἐξ ἁμαξουργοῦ λέγεις;</l> </sp> 

<sp> <speaker>Ἀλλαντοπώλης</speaker> 
<l n="465">οὔκουν μʼ ἐν Ἄργει γʼ οἷα πράττεις λανθάνει.</l> 
<l n="466">πρόφασιν μὲν Ἀργείους φίλους ἡμῖν ποιεῖ,</l> 
<l n="467">ἰδίᾳ δʼ ἐκεῖ Λακεδαιμονίοις ξυγγίγνεται.</l> 
<l n="468">καὶ ταῦτʼ ἐφʼ οἷσίν ἐστι συμφυσώμενα</l> 
<l n="469">ἐγᾦδʼ· ἐπὶ γὰρ τοῖς δεδεμένοις χαλκεύεται.</l> </sp> 

<sp> <speaker>Χορός</speaker> 
<l n="470">εὖ γʼ εὖ γε, χάλκεὐ ἀντὶ τῶν κολλωμένων.</l> </sp> 

<sp> <speaker>Ἀλλαντοπώλης</speaker> 
<l n="471">καὶ ξυγκροτοῦσιν ἄνδρες αὔτʼ ἐκεῖθεν αὖ,</l> 
<l n="472">καὶ ταῦτά μʼ οὔτʼ ἀργύριον οὔτε χρυσίον</l> 
<l n="473">διδοὺς ἀναπείσεις οὔτε προσπέμπων φίλους,</l> 
<l n="474">ὅπως ἐγὼ ταῦτʼ οὐκ Ἀθηναίοις φράσω.</l> </sp> 

<sp> <speaker>Κλέων</speaker> 
<l n="475">ἐγὼ μὲν οὖν αὐτίκα μάλʼ ἐς βουλὴν ἰὼν</l> 
<l n="476">ὑμῶν ἁπάντων τὰς ξυνωμοσίας ἐρῶ,</l> 
<l n="477">καὶ τὰς ξυνόδους τὰς νυκτερινὰς τὰς ἐν πόλει,</l> 
<l n="478">καὶ πάνθʼ ἃ Μήδοις καὶ βασιλεῖ ξυνόμνυτε,</l> 
<l n="479">καὶ τἀκ Βοιωτῶν ταῦτα συντυρούμενα.</l> </sp> 

<sp> <speaker>Ἀλλαντοπώλης</speaker> 
<l n="480">πῶς οὖν ὁ τυρὸς ἐν Βοιωτοῖς ὤνιος;</l> </sp> 

<sp> <speaker>Κλέων</speaker> 
<l n="481">ἐγώ σε νὴ τὸν Ἡρακλέα παραστορῶ.</l> </sp> 

<sp> <speaker>Χορός</speaker> 
<l n="482">ἄγε δὴ σὺ τίνα νοῦν ἢ τίνα ψυχὴν ἔχεις;</l> 
<l n="483">νυνί γε δείξεις, εἴπερ ἀπεκρύψω τότε</l> 
<l n="484">ἐς τὼ κοχώνα τὸ κρέας, ὡς αὐτὸς λέγεις·</l> 
<l n="485">θεύσει γὰρ ᾄξας ἐς τὸ βουλευτήριον,</l> 
<l n="486">ὡς οὗτος ἐσπεσὼν ἐκεῖσε διαβαλεῖ</l> 
<l n="487">ἡμᾶς ἅπαντας καὶ κράγον κεκράξεται.</l> </sp> 

<sp> <speaker>Ἀλλαντοπώλης</speaker> 
<l n="488">ἀλλʼ εἶμι· πρῶτον δʼ ὡς ἔχω τὰς κοιλίας</l> 
<l n="489">καὶ τὰς μαχαίρας ἐνθαδὶ καταθήσομαι.</l> </sp> 

<sp> <speaker>Δημοσθένης</speaker> 
<l n="490">ἔχε νυν, ἄλειψον τὸν τράχηλον τουτῳί,</l> 
<l n="491">ἵνʼ ἐξολισθάνειν δύνῃ τὰς διαβολάς.</l> </sp> 

<sp> <speaker>Ἀλλαντοπώλης</speaker> 
<l n="492">ἀλλʼ εὖ λέγεις καὶ παιδοτριβικῶς ταυταγί.</l> </sp> 

<sp> <speaker>Δημοσθένης</speaker> 
<l n="493" part="I">ἔχε νυν, ἐπέγκαψον λαβὼν ταδί.</l> </sp> 

<sp> <speaker>Ἀλλαντοπώλης</speaker> 
<l n="493b" part="F">τί δαί;</l> </sp> 

<sp> <speaker>Δημοσθένης</speaker> 
<l n="494">ἵνʼ ἄμεινον ὦ τᾶν ἐσκοροδισμένος μάχῃ.</l> 
<l n="495" part="I">καὶ σπεῦδε ταχέως.</l> </sp> 

<sp> <speaker>Ἀλλαντοπώλης</speaker> 
<l n="495b" part="M">ταῦτα δρῶ.</l> </sp> 

<sp> <speaker>Δημοσθένης</speaker> 
<l n="495c" part="F">μέμνησό νυν</l> 
<l n="496">δάκνειν διαβάλλειν, τοὺς λόφους κατεσθίειν,</l> 
<l n="497">χὤπως τὰ κάλλαἰ ἀποφαγὼν ἥξεις πάλιν.</l> </sp> </div>

<milestone ed="p" n="498" unit="card"/> 

<div type="textpart" subtype="Parabasis"> 
<div type="textpart" subtype="prelude"> 

<sp> <speaker>Χορός</speaker> 
<l n="498">ἄλλʼ ἴθι χαίρων, καὶ πράξειας</l> 
<l n="499">κατὰ νοῦν τὸν ἐμόν, καί σε φυλάττοι</l> 
<l n="500">Ζεὺς ἀγοραῖος· καὶ νικήσας </l> 
<l n="501">αὖθις ἐκεῖθεν πάλιν ὡς ἡμᾶς</l> 
<l n="502">ἔλθοις στεφάνοις κατάπαστος.</l> 
<l n="503">ὑμεῖς δʼ ἡμῖν προσέχετε τὸν νοῦν</l> 
<l n="504">τοῖς ἀναπαίστοις,</l> 
<l n="505">ὦ παντοίας ἤδη Μούσης</l> 
<l n="506">πειραθέντες καθʼ ἑαυτούς.</l> </sp> </div>

<milestone ed="p" n="507" unit="card"/> 

<div type="textpart" subtype="parabasis"> 

<sp> <speaker>Χορός</speaker> 
<l n="507">εἰ μέν τις ἀνὴρ τῶν ἀρχαίων κωμῳδοδιδάσκαλος ἡμᾶς</l> 
<l n="508">ἠνάγκαζεν λέξοντας ἔπη πρὸς τὸ θέατρον παραβῆναι,</l> 
<l n="509">οὐκ ἂν φαύλως ἔτυχεν τούτου· νῦν δʼ ἄξιός ἐσθʼ ὁ ποιητής,</l> 
<l n="510">ὅτι τοὺς αὐτοὺς ἡμῖν μισεῖ τολμᾷ τε λέγειν τὰ δίκαια,</l> 
<l n="511">καὶ γενναίως πρὸς τὸν τυφῶ χωρεῖ καὶ τὴν ἐριώλην.</l> 
<l n="512">ἃ δὲ θαυμάζειν ὑμῶν φησιν πολλοὺς αὐτῷ προσιόντας</l> 
<l n="513">καὶ βασανίζειν ὡς οὐχὶ πάλαι χορὸν αἰτοίη καθʼ ἑαυτόν,</l> 
<l n="514">ἡμᾶς ὑμῖν ἐκέλευε φράσαι περὶ τούτου. φησὶ γὰρ ἁνὴρ</l> 
<l n="515">οὐχ ὑπʼ ἀνοίας τοῦτο πεπονθὼς διατρίβειν, ἀλλὰ νομίζων</l> 
<l n="516">κωμῳδοδιδασκαλίαν εἶναι χαλεπώτατον ἔργον ἁπάντων·</l> 
<l n="517">πολλῶν γὰρ δὴ πειρασάντων αὐτὴν ὀλίγοις χαρίσασθαι·</l> 
<l n="518">ὑμᾶς τε πάλαι διαγιγνώσκων ἐπετείους τὴν φύσιν ὄντας</l> 
<l n="519">καὶ τοὺς προτέρους τῶν ποιητῶν ἅμα τῷ γήρᾳ προδιδόντας·</l> 
<l n="520">τοῦτο μὲν εἰδὼς ἅπαθε Μάγνης ἅμα ταῖς πολιαῖς κατιούσαις,</l> 
<l n="521">ὃς πλεῖστα χορῶν τῶν ἀντιπάλων νίκης ἔστησε τροπαῖα·</l> 
<l n="522">πάσας δʼ ὑμῖν φωνὰς ἱεὶς καὶ ψάλλων καὶ πτερυγίζων</l> 
<l n="523">καὶ λυδίζων καὶ ψηνίζων καὶ βαπτόμενος βατραχείοις</l> 
<l n="524">οὐκ ἐξήρκεσεν, ἀλλὰ τελευτῶν ἐπὶ γήρως, οὐ γὰρ ἐφʼ ἥβης,</l> 
<l n="525">ἐξεβλήθη πρεσβύτης ὤν, ὅτι τοῦ σκώπτειν ἀπελείφθη·</l> 
<l n="526">εἶτα Κρατίνου μεμνημένος, ὃς πολλῷ ῥεύσας ποτʼ ἐπαίνῳ</l> 
<l n="527">διὰ τῶν ἀφελῶν πεδίων ἔρρει, καὶ τῆς στάσεως παρασύρων</l> 
<l n="528">ἐφόρει τὰς δρῦς καὶ τὰς πλατάνους καὶ τοὺς ἐχθροὺς προθελύμνους·</l> 
<l n="529">ᾆσαι δʼ οὐκ ἦν ἐν ξυμποσίῳ πλὴν <q>Δωροῖ συκοπέδιλε,</q> </l> 
<l n="530">καὶ <q>τέκτονες εὐπαλάμων ὕμνων·</q> οὕτως ἤνθησεν ἐκεῖνος.</l> 
<l n="531">νυνὶ δʼ ὑμεῖς αὐτὸν ὁρῶντες παραληροῦντʼ οὐκ ἐλεεῖτε,</l> 
<l n="532">ἐκπιπτουσῶν τῶν ἠλέκτρων καὶ τοῦ τόνου οὐκέτʼ ἐνόντος</l> 
<l n="533">τῶν θʼ ἁρμονιῶν διαχασκουσῶν· ἀλλὰ γέρων ὢν περιέρρει,</l> 
<l n="534">ὥσπερ Κοννᾶς, στέφανον μὲν ἔχων αὖον δίψῃ δʼ ἀπολωλώς,</l> 
<l n="535">ὃν χρῆν διὰ τὰς προτέρας νίκας πίνειν ἐν τῷ πρυτανείῳ,</l> 
<l n="536">καὶ μὴ ληρεῖν ἀλλὰ θεᾶσθαι λιπαρὸν παρὰ τῷ Διονύσῳ.</l> 
<l n="537">οἵας δὲ Κράτης ὀργὰς ὑμῶν ἠνέσχετο καὶ στυφελιγμούς,</l> 
<l n="538">ὃς ἀπὸ σμικρᾶς δαπάνης ὑμᾶς ἀριστίζων ἀπέπεμπεν,</l> 
<l n="539">ἀπὸ κραμβοτάτου στόματος μάττων ἀστειοτάτας ἐπινοίας·</l> 
<l n="540">χοὖτος μέντοι μόνος ἀντήρκει, τοτὲ μὲν πίπτων τοτὲ δʼ οὐχί.</l> 
<l n="541">ταῦτʼ ὀρρωδῶν διέτριβεν ἀεί, καὶ πρὸς τούτοισιν ἔφασκεν</l> 
<l n="542">ἐρέτην χρῆναι πρῶτα γενέσθαι πρὶν πηδαλίοις ἐπιχειρεῖν,</l> 
<l n="543">κᾆτʼ ἐντεῦθεν πρῳρατεῦσαι καὶ τοὺς ἀνέμους διαθρῆσαι,</l> 
<l n="544">κᾆτα κυβερνᾶν αὐτὸν ἑαυτῷ. τούτων οὖν οὕνεκα πάντων,</l> 
<l n="545">ὅτι σωφρονικῶς κοὐκ ἀνοήτως ἐσπηδήσας ἐφλυάρει,</l> 
<l n="546">αἴρεσθʼ αὐτῷ πολὺ τὸ ῥόθιον, παραπέμψατʼ ἐφʼ ἕνδεκα κώπαις</l> </sp> </div>

<milestone ed="p" n="547" unit="card"/> 

<div type="textpart" subtype="pnigos"> 

<sp> <speaker>Χορός</speaker> 
<l n="547" rend="align(indent)">θόρυβον χρηστὸν ληναΐτην,</l> 
<l n="548" rend="align(indent)">ἵνʼ ὁ ποιητὴς ἀπίῃ χαίρων</l> 
<l n="549" rend="align(indent)">κατὰ νοῦν πράξας,</l> 
<l n="550" rend="align(indent)">φαιδρὸς λάμποντι μετώπῳ. </l> </sp> </div> 
    
    <milestone ed="p" n="551" unit="card" />

    <div type="textpart" subtype="strophe" rend="align(indent)"> 

<sp> <speaker>Χορός</speaker> 
<l n="551" rend="align(indent)">ἵππιʼ ἄναξ Πόσειδον, ᾧ</l> 
<l n="552" rend="align(indent)">χαλκοκρότων ἵππων κτύπος</l> 
<l n="553" rend="align(indent)">καὶ χρεμετισμὸς ἁνδάνει</l> 
<l n="554" rend="align(indent)">καὶ κυανέμβολοι θοαὶ</l> 
<l n="555" rend="align(indent)">μισθοφόροι τριήρεις,</l> 
<l n="556" rend="align(indent)">μειρακίων θʼ ἅμιλλα λαμπρυνομένων ἐν ἅρμασιν</l> 
<l n="557" rend="align(indent)">καὶ βαρυδαιμονούντων,</l> 
<l n="558" rend="align(indent)">δεῦρʼ ἔλθʼ ἐς χορὸν ὦ χρυσοτρίαινʼ ὦ</l> 
<l n="560" rend="align(indent)">δελφίνων μεδέων Σουνιάρατε,</l> 
<l n="561" rend="align(indent)">ὦ Γεραίστιε παῖ Κρόνου,</l> 
<l n="562" rend="align(indent)">Φαρμίωνί τε φίλτατʼ ἐκ</l> 
<l n="563" rend="align(indent)">τῶν ἄλλων τε θεῶν Ἀθηναίοις</l> 
<l n="564" rend="align(indent)">πρὸς τὸ παρεστός.</l> </sp> </div>

<milestone ed="p" n="565" unit="card"/> 

<div type="textpart" subtype="epirrheme"> 

<sp> <speaker>Χορός</speaker> 
<l n="565">εὐλογῆσαι βουλόμεσθα τοὺς πατέρας ἡμῶν, ὅτι</l> 
<l n="566">ἄνδρες ἦσαν τῆσδε τῆς γῆς ἄξιοι καὶ τοῦ πέπλου,</l> 
<l n="567">οἵτινες πεζαῖς μάχαισιν ἔν τε ναυφάρκτῳ στρατῷ</l> 
<l n="568">πανταχοῦ νικῶντες ἀεὶ τήνδʼ ἐκόσμησαν πόλιν·</l> 
<l n="569">οὐ γὰρ οὐδεὶς πώποτʼ αὐτῶν τοῦς ἐναντίους ἰδὼν</l> 
<l n="570">ἠρίθμησεν, ἀλλʼ ὁ θυμὸς εὐθὺς ἦν Ἀμυνίας·</l> 
<l n="571">εἰ δέ που πέσοιεν ἐς τὸν ὦμον ἐν μάχῃ τινί,</l> 
<l n="572">τοῦτʼ ἀπεψήσαντʼ ἄν, εἶτʼ ἠρνοῦντο μὴ πεπτωκέναι,</l> 
<l n="573">ἀλλὰ διεπάλαιον αὖθις. καὶ στρατηγὸς οὐδʼ ἂν εἷς</l> 
<l n="574">τῶν πρὸ τοῦ σίτησιν ᾔτησʼ ἐρόμενος Κλεαίνετον·</l> 
<l n="575">νῦν δʼ ἐὰν μὴ προεδρίαν φέρωσι καὶ τὰ σιτία,</l> 
<l n="576">οὐ μαχεῖσθαί φασιν. ἡμεῖς δʼ ἀξιοῦμεν τῇ πόλει</l> 
<l n="577">προῖκα γενναίως ἀμύνειν καὶ θεοῖς ἐγχωρίοις.</l> 
<l n="578">καὶ πρὸς οὐκ αἰτοῦμεν οὐδὲν πλὴν τοσουτονὶ μόνον·</l> 
<l n="579">ἤν ποτʼ εἰρήνη γένηται καὶ πόνων παυσώμεθα,</l> 
<l n="580">μὴ φθονεῖθʼ ἡμῖν κομῶσι μηδʼ ἀπεστλεγγισμένοις.</l> </sp> </div>

<milestone ed="p" n="581" unit="card"/> 

<div type="textpart" subtype="antistrophe"> 

<sp> <speaker>Χορός</speaker> 
<l n="581" rend="align(indent)">Ὦ πολιοῦχε Παλλάς, ὦ</l> 
<l n="582" rend="align(indent)">τῆς ἱερωτάτης ἁπασῶν</l> 
<l n="583" rend="align(indent)">πολέμῳ τε καὶ ποιηταῖς</l> 
<l n="584" rend="align(indent)">δυνάμει θʼ ὑπερφερούσης</l> 
<l n="585" rend="align(indent)">μεδέουσα χώρας,</l> 
<l n="586" rend="align(indent)">δεῦρʼ ἀφικοῦ λαβοῦσα τὴν</l> 
<l n="587" rend="align(indent)">ἐν στρατιαῖς τε καὶ μάχαις</l> 
<l n="588" rend="align(indent)">ἡμετέραν ξυνεργὸν</l> 
<l n="589" rend="align(indent)">Νίκην, ἣ χορικῶν ἐστιν ἑταίρα</l> 
<l n="590" rend="align(indent)">τοῖς τʼ ἐχθροῖσι μεθʼ ἡμῶν στασιάζει.</l> 
<l n="591" rend="align(indent)">νῦν οὖν δεῦρο φάνηθι· δεῖ</l> 
<l n="592" rend="align(indent)">γὰρ τοῖς ἀνδράσι τοῖσδε πάσῃ</l> 
<l n="593" rend="align(indent)">τέχνῃ πορίσαι σε νίκην</l> 
<l n="594" rend="align(indent)">εἴπερ ποτὲ καὶ νῦν.</l> </sp> </div>

<milestone ed="p" n="595" unit="card"/> 

<div type="textpart" subtype="antepirrheme"> 

<sp> <speaker>Χορός</speaker> 
<l n="595">ἃ ξύνισμεν τοῖσιν ἵπποις, βουλόμεσθʼ ἐπαινέσαι.</l> 
<l n="596">ἄξιοι δʼ εἴσʼ εὐλογεῖσθαι· πολλὰ γὰρ δὴ πάγματα</l> 
<l n="597">ξυνδιήνεγκαν μεθʼ ἡμῶν, ἐσβολάς τε καὶ μάχας.</l> 
<l n="598">ἀλλὰ τἀν τῇ μὲν αὐτῶν οὐκ ἄγαν θαυμάζομεν,</l> 
<l n="599">ὡς ὅτʼ ἐς τὰς ἱππαγωγοὺς εἰσεπήδων ἀνδρικῶς,</l> 
<l n="600">πριάμενοι κώθωνας, οἱ δὲ καὶ σκόροδα καὶ κρόμμυα·</l> 
<l n="601">εἶτα τὰς κώπας λαβόντες ὥσπερ ἡμεῖς οἱ βροτοὶ</l> 
<l n="602">ἐμβαλόντες ἀνεβρύαξαν, <q>ἱππαπαῖ, τίς ἐμβαλεῖ;</q></l> 
<l n="603"><q rend="merge">ληπτέον μᾶλλον. τί δρῶμεν; οὐκ ἐλᾷς ὦ σαμφόρα;</q></l> 
<l n="604">ἐξεπήδων τʼ ἐς Κόρινθον· εἶτα δʼ οἱ νεώτεροι</l> 
<l n="605">ταῖς ὁπλαῖς ὤρυττον εὐνὰς καὶ μετῇσαν στρώματα·</l> 
<l n="606">ἤσθιον δὲ τοὺς παγούρους ἀντὶ ποίας Μηδικῆς,</l> 
<l n="607">εἴ τις ἐξέρποι θύραζε κἀκ βυθοῦ θηρώμενοι·</l> 
<l n="608">ὥστʼ ἔφη Θέωρος εἰπεῖν καρκίνον Κορίνθιον,</l> 
<l n="609"><q>δεινά γʼ ὦ Πόσειδον εἰ μήτʼ ἐν βυθῷ δυνήσομαι</q></l> 
<l n="610"><q rend="merge">μήτε γῇ μήτʼ ἐν θαλάττῃ διαφυγεῖν τοὺς ἱππέας.</q></l> </sp> </div></div> 

<milestone ed="p" n="611" unit="card"/> 


<div type="textpart" subtype="Lyric-Scene"> 

<sp> <speaker>Χορός</speaker> 
<l n="611">ὦ φίλτατʼ ἀνδρῶν καὶ νεανικώτατε.</l> 
<l n="612">ὅσην ἀπὼν παρέσχες ἡμῖν φροντίδα·</l> 
<l n="613">καὶ νῦν ἐπειδὴ σῶς ἐλήλυθας πάλιν,</l> 
<l n="614">ἄγγειλον ἡμῖν πῶς τὸ πρᾶγμʼ ἠγωνίσω.</l> </sp> 

<sp> <speaker>Ἀλλαντοπώλης</speaker> 
<l n="615">τί δʼ ἄλλο γʼ εἰ μὴ Νικόβουλος ἐγενόμην;</l> </sp>

<milestone ed="p" n="616" unit="card"/> 

<div type="textpart" subtype="strophe"> 

<sp> <speaker>Χορός</speaker> 
<l n="616">νῦν ἄρʼ ἄξιόν γε πᾶσίν ἐστιν ἐπολολύξαι.</l> 
<l n="617">ὦ καλὰ λέγων πολὺ δʼ ἀμείνονʼ ἔτι τῶν λόγων</l> 
<l n="618" rend="align(indent)">ἐργασάμενʼ, εἴθʼ ἐπέλθοις</l> 
<l n="619" rend="align(indent)">ἅπαντά μοι σαφῶς·</l> 
<l n="620" rend="align(indent)">ὡς ἐγώ μοι δοκῶ</l> 
<l n="621" rend="align(indent)">κἂν μακρὰν ὁδὸν διελθεῖν</l> 
<l n="622" rend="align(indent)">ὥστʼ ἀκοῦσαι. πρὸς τάδʼ ὦ βέλτιστε</l> 
<l n="623" rend="align(indent)">θαρρήσας λέγʼ, ὡς, ἅπαντες</l> 
<l n="623a" rend="align(indent)">ἡδόμεσθά σοι.</l> </sp> </div>

<milestone ed="p" n="624" unit="card"/> 

<div type="textpart" subtype="iambics"> 

<sp> <speaker>Ἀλλαντοπώλης</speaker> 
<l n="624">καὶ μὴν ἀκοῦσαί γʼ ἄξιον τῶν πραγμάτων.</l> 
<l n="625">εὐθὺς γὰρ αὐτοῦ κατόπιν ἐνθένδʼ ἱέμην·</l> 
<l n="626">ὁ δʼ ἄρʼ ἔνδον ἐλασίβροντʼ ἀναρρηγνὺς ἔπη</l> 
<l n="627">τερατευόμενος ἤρειδε κατὰ τῶν ἱππέων,</l> 
<l n="628">κρημνοὺς †ἐρείδων† καὶ ξυνωμότας λέγων</l> 
<l n="629">πιθανώταθʼ· ἡ βουλὴ δʼ ἅπασʼ ἀκροωμένη</l> 
<l n="630">ἐγένεθʼ ὑπʼ αὐτοῦ ψευδατραφάξυος πλέα,</l> 
<l n="631">κἄβλεψε νᾶπυ καὶ τὰ μέτωπʼ ἀνέσπασεν.</l> 
<l n="632">κἄγωγʼ ὅτε δὴ γʼνων ἐνδεχομένην τοὺς λόγους</l> 
<l n="633">καὶ τοῖς φενακισμοῖσιν ἐξαπατωμένην,</l> 
<l n="634"><q>ἄγε δὴ Σκίταλοι καὶ Φένακες,</q> ἦν δʼ ἐγώ,</l> 
<l n="635"><q>Βερέσχεθοί τε καὶ Κόβαλοι καὶ Μόθων,</q></l> 
<l n="636"><q rend="merge">ἀγορά τʼ ἐν ᾗ παῖς ὢν ἐπαιδεύθην ἐγώ,</q></l> 
<l n="637"><q rend="merge">νῦν μοι φράσος καὶ γλῶτταν εὔπορον δότε</q></l> 
<l n="638"><q rend="merge">φωνήν τʼ ἀναιδῆ.</q> ταῦτα φροντίζοντί μοι</l> 
<l n="639">ἐκ δεξιᾶς ἀπέπαρδε καταπύγων ἀνήρ.</l> 
<l n="640">κἀγὼ προσέκυσα· κᾆτα τῷ πρωκτῷ θενὼν</l> 
<l n="641">τὴν κιγκλίδʼ ἐξήραξα κἀναχανὼν μέγα</l> 
<l n="642">ἀνέκραγον· <q>ὦ βουλὴ λόγους ἀγαθοὺς φέρων</q></l> 
<l n="643"><q rend="merge">εὐαγγελίσασθαι πρῶτον ὑμῖν βούλομαι·</q></l> 
<l n="644"><q rend="merge">ἐξ οὗ γὰρ ἡμῖν ὁ πόλεμος κατερράγη,</q></l> 
<l n="645"><q rend="merge">οὐπώποτʼ ἀφύας εἶδον ἀξιωτέρας.</q></l> 
<l n="646">τῶν δʼ εὐθέως τὰ πρόσωπα διεγαλήνισεν·</l> 
<l n="647">εἶτʼ ἐστεφάνουν μʼ εὐαγγέλια· κἀγὼ φρασα</l> 
<l n="648">αὐτοῖς ἀπόρρητον ποιησάμενος ταχύ,</l> 
<l n="649">ἵνα τὰς ἀφύας ὠνοῖντο πολλὰς τοὐβολοῦ,</l> 
<l n="650">τῶν δημιουργῶν ξυλλαβεῖν τὰ τρύβλια.</l> 
<l n="651">οἱ δʼ ἀνεκρότησαν καὶ πρὸς ἔμʼ ἐκεχήνεσαν.</l> 
<l n="652">ὁ δʼ ὑπονοήσας ὁ Παφλαγών, εἰδὼς ἄρα</l> 
<l n="653">οἶς ἥδεθʼ ἡ βουλὴ μάλιστα ῥήμασιν,</l> 
<l n="654">γνώμην ἔλεξεν· <q>ἄνδρες, ἤδη μοι δοκεῖ</q></l> 
<l n="655"><q rend="merge">ἐπὶ συμφοραῖς ἀγαθαῖσιν εἰσηγγελμέναις</q></l> 
 <l n="656"><q rend="merge">εὐαγγέλια θύειν ἑκατὸν βοῦς τῇ θεῷ.</q></l> 
<l n="657">ἐπένευσεν εἰς ἐκεῖνον ἡ βουλὴ πάλιν.</l>
    
<milestone ed="p" n="658" unit="card"/>
<l n="658">κἄγωγʼ ὅτε δὴ γʼνων τοῖς βολίτοις ἡττημένος,</l> 
<l n="659">διακοσίαισι βουσὶν ὑπερηκόντισα,</l> 
<l n="660">τῇ δʼ Ἀγροτέρᾳ κατὰ χιλιῶν παρῄνεσα</l> 
<l n="661">εὐχὴν ποιήσασθαι χιμάρων εἰς αὔριον,</l> 
<l n="662">αἱ τριχίδες εἰ γενοίαθʼ ἑκατὸν τοὐβολοῦ.</l> 
<l n="663">ἐκαραδόκησεν εἰς ἔμʼ ἡ βουλὴ πάλιν.</l> 
<l n="664">ὁ δὲ ταῦτʼ ἀκούσας ἐκπλαγεὶς ἐφληνάφα.</l> 
<l n="665">κᾆθʼ εἷλκον αὐτὸν οἱ πρυτάνεις χοἰ τοξόται.</l> 
<l n="666">οἱ δʼ ἐθορύβουν περὶ τῶν ἀφύων ἑστηκότες·</l> 
<l n="667">ὁ δʼ ἠντεβόλει γʼ αὐτοὺς ὀλίγον μεῖναι χρόνον,</l> 
<l n="668"><q>ἵνʼ ἅτθʼ ὁ κῆρυξ οὑκ Λακεδαίμονος λέγει</q></l> 
<l n="669"><q rend="merge">πύθησθʼ, ἀφῖκται γὰρ περὶ σπονδῶν,</q> λέγων.</l> 
<l n="670">οἱ δʼ ἐξ ἑνὸς στόματος ἅπαντες ἀνέκραγον·</l> 
<l n="671"><q>νυνὶ περὶ σπονδῶν; ἐπειδή γʼ ὦ μέλε</q></l> 
<l n="672"><q rend="merge">ᾔσθοντο τὰς ἀφύας παρʼ ἡμῖν ἀξίας.</q></l> 
<l n="673"><q rend="merge">οὐ δεόμεθα σπονδῶν· ὁ πόλεμος ἑρπέτω.</q></l> 
<l n="674">ἐκεκράγεσάν τε τοὺς πρυτάνεις ἀφιέναι·</l> 
<l n="675">εἶθʼ ὑπερεπήδων τοὺς δρυφάκτους πανταχῇ.</l> 
<l n="676">ἐγὼ δὲ τὰ κορίαννʼ ἐπριάμην ὑποδραμὼν</l> 
<l n="677">ἅπαντα τά τε γήτεἰ ὅσʼ ἦν ἐν τἀγορᾷ·</l> 
<l n="678">ἔπειτα ταῖς ἀφύαις ἐδίδουν ἡδύσματα</l> 
<l n="679">ἀποροῦσιν αὐτοῖς προῖκα κἀχαριζόμην.</l> 
<l n="680">οἱ δʼ ὑπερεπῄνουν ὑπερεπύππαζόν τέ με</l> 
<l n="681">ἅπαντες οὕτως ὥστε τὴν βουλὴν ὅλην</l> 
<l n="682">ὀβολοῦ κοριάννοις ἀναλαβὼν ἐλήλυθα.</l> </sp> </div>

<milestone ed="p" n="683" unit="card"/> 

<div type="textpart" subtype="antistrophe"> 

<sp> <speaker>Χορός</speaker> 
<l n="683">πάντα τοι πέπραγας οἷα χρὴ τὸν εὐτυχοῦντα·</l> 
<l n="684">ηὗρε δʼ ὁ πανοῦργος ἕτερον πολὺ πανουργίαις</l> 
<l n="685" rend="align(indent)">μείζοσι κεκασμένον</l> 
<l n="686" rend="align(indent)">καὶ δόλοισι ποικίλοις</l> 
<l n="687" rend="align(indent)">ῥήμασίν θʼ αἱμύλοις.</l> 
<l n="688">ἀλλʼ ὅπως ἀγωνιεῖ φρόντιζε</l> 
<l n="689">τἀπίλοιπʼ ἄριστα·</l> 
<l n="690">συμμάχους δʼ ἡμᾶς ἔχων εὔνους</l> 
<l n="690a">ἐπίστασαι πάλαι.</l> </sp> </div>

<milestone ed="p" n="691" unit="card"/> 

<div type="textpart" subtype="iambics"> 

<sp> <speaker>Ἀλλαντοπώλης</speaker> 
<l n="691">καὶ μὴν ὁ Παφλαγὼν οὑτοσὶ προσέρχεται,</l> 
<l n="692">ὠθῶν κολόκυμα καὶ ταράττων καὶ κυκῶν,</l> 
<l n="693">ὡς δὴ καταπιόμενός με. μορμὼ τοῦ θράσους.</l> </sp> 

<sp> <speaker>Κλέων</speaker> 
<l n="694">εἰ μή σʼ ἀπολέσαιμʼ, εἴ τι τῶν αὐτῶν ἐμοὶ</l> 
<l n="695">ψευδῶν ἐνείη, διαπέσοιμι πανταχῇ.</l> </sp> 

<sp> <speaker>Ἀλλαντοπώλης</speaker> 
<l n="696">ἥσθην ἀπειλαῖς, ἐγέλασα ψολοκομπίαις,</l> 
<l n="697">ἀπεπυδάρισα μόθωνα, περιεκόκκασα.</l> </sp> 

<sp> <speaker>Κλέων</speaker> 
<l n="698">οὔτοι μὰ τὴν Δήμητρʼ, ἐὰν μή σʼ ἐκφάγω</l> 
<l n="699">ἐκ τῆσδε τῆς γῆς, οὐδέποτε βιώσομαι.</l> </sp> 

<sp> <speaker>Ἀλλαντοπώλης</speaker> 
<l n="700">ἣν μὴ κʼφάγῃς; ἐγὼ δέ γʼ, ἢν μή σʼ ἐκπίω</l> 
<l n="701">κἀπεκροφήσας αὐτὸς ἐπιδιαρραγῶ.</l> </sp> 

<sp> <speaker>Κλέων</speaker> 
<l n="702">ἀπολῶ σε νὴ τὴν προεδρίαν τὴν ἐκ Πύλου.</l> </sp> 

<sp> <speaker>Ἀλλαντοπώλης</speaker> 
<l n="703">ἰδοὺ προεδρίαν· οἷον ὅψομαί σʼ ἐγὼ</l> 
<l n="704">ἐκ τῆς προεδρίας ἔσχατον θεώμενον.</l> </sp> 

<sp> <speaker>Κλέων</speaker> 
<l n="705">ἐν τῷ ξύλῳ δήσω σε νὴ τὸν οὐρανόν.</l> </sp> 

<sp> <speaker>Ἀλλαντοπώλης</speaker> 
<l n="706">ὡς ὀξύθυμος. φέρε τί σοι δῶ καταφαγεῖν;</l> 
<l n="707">ἐπὶ τῷ φάγοις ἥδιστʼ ἄν; ἐπὶ βαλλαντίῳ;</l> </sp> 

<sp> <speaker>Κλέων</speaker> 
<l n="708">ἐξαρπάσομαί σου τοῖς ὄνυξι τἄντερα.</l> </sp> 

<sp> <speaker>Ἀλλαντοπώλης</speaker> 
<l n="709">ἀπονυχιῶ σου τἀν πρυτανείῳ σιτία.</l> </sp> 

<sp> <speaker>Κλέων</speaker> 
<l n="710">ἕλξω σε πρὸς τὸν δῆμον, ἵνα δῷς μοι δίκην.</l> </sp> 

<sp> <speaker>Ἀλλαντοπώλης</speaker> 
<l n="711">κἀγὼ δέ σʼ ἕλξω καὶ διαβαλῶ πλείονα.</l> </sp> 

<sp> <speaker>Κλέων</speaker> 
<l n="712">ἀλλʼ ὦ πόνηρε σοὶ μὲν οὐδὲν πείθεται·</l> 
<l n="713">ἐγὼ δʼ ἐκείνου καταγελῶ γʼ ὅσον θέλω.</l> </sp> 

<sp> <speaker>Ἀλλαντοπώλης</speaker> 
<l n="714">ὡς σφόδρα σὺ τὸν δῆμον σεαυτοῦ νενόμικας.</l> </sp> 

<sp> <speaker>Κλέων</speaker> 
<l n="715">ἐπίσταμαι γὰρ αὐτὸν οἷς ψωμίζεται.</l> </sp> 

<sp> <speaker>Ἀλλαντοπώλης</speaker> 
<l n="716">κᾆθʼ ὥσπερ αἱ τίτθαι γε σιτίζεις κακῶς.</l> 
<l n="717">μασώμενος γὰρ τῷ μὲν ὀλίγον ἐντίθης,</l> 
<l n="718">αὐτὸς δʼ ἐκείνου τριπλάσιον κατέσπακας.</l> </sp> 

<sp> <speaker>Κλέων</speaker> 
<l n="719">καὶ νὴ Δίʼ ὑπό γε δεξιότητος τῆς ἐμῆς</l> 
<l n="720">δύναμαι ποιεῖν τὸν δῆμον εὐρὺν καὶ στενόν.</l> </sp> 

<sp> <speaker>Ἀλλαντοπώλης</speaker> 
<l n="721">χὠ πρωκτὸς οὑμὸς τουτογὶ σοφίζεται.</l> </sp> 

<sp> <speaker>Κλέων</speaker> 
<l n="722">οὐκ ὦγάθʼ ἐν βουλῇ με δόξεις καθυβρίσαι.</l> 
<l n="723" part="I">ἴωμεν ἐς τὸν δῆμον.</l> </sp> 

<sp> <speaker>Ἀλλαντοπώλης</speaker> 
<l n="723b" part="F">οὐδὲν κωλύει·</l> 
<l n="724">ἰδοὺ βάδιζε, μηδὲν ἡμᾶς ἰσχέτω.</l> </sp> 

<sp> <speaker>Κλέων</speaker> 
<l n="725" part="I">ὦ Δῆμε δεῦρʼ ἔξελθε.</l> </sp> 

<sp> <speaker>Ἀλλαντοπώλης</speaker> 
<l n="725b" part="F">νὴ Δίʼ ὦ πάτερ</l> 
<l n="726" part="I">ἔξελθε δῆτʼ.</l> </sp> 

<sp> <speaker>Κλέων</speaker> 
<l n="726b" part="F">ὦ Δημίδιον <add>ὦ</add> φίλτατον</l> 
<l n="727">ἔξελθʼ, ἵνʼ εἰδῇς οἷα περιυβρίζομαι.</l> </sp>

<milestone ed="p" n="728" unit="card"/> 
<sp> <speaker>Δῆμος</speaker> 
<l n="728">τίνες οἱ βοῶντες; οὐκ ἄπιτʼ ἀπὸ τῆς θύρας;</l> 
<l n="729">τὴν εἰρεσιώνην μου κατεσπαράξατε.</l> 
<l n="730" part="I">τίς ὦ Παφλαγὼν ἀδικεῖ σε;</l> </sp> 

<sp> <speaker>Κλέων</speaker> 
<l n="730b" part="F">διὰ σὲ τύπτομαι</l> 
<l n="731" part="I">ὑπὸ τουτουὶ καὶ τῶν νεανίσκων.</l> </sp> 

<sp> <speaker>Δῆμος</speaker> 
<l n="731b" part="F">τιή;</l> </sp> 

<sp> <speaker>Κλέων</speaker> 
<l n="732">ὁτιὴ φιλῶ σʼ ὦ Δῆμʼ ἐραστής τʼ εἰμὶ σός.</l> </sp> 

<sp> <speaker>Δῆμος</speaker> 
<l n="733" part="I">σὺ δʼ εἶ τίς ἐτεόν;</l> </sp> 

<sp> <speaker>Ἀλλαντοπώλης</speaker> 
<l n="733b" part="F">ἀντεραστὴς τουτουί,</l> 
<l n="734">ἐρῶν πάλαι σου βουλόμενός τέ σʼ εὖ ποιεῖν,</l> 
<l n="735">ἄλλοι τε πολλοὶ καὶ καλοί τε κἀγαθοί.</l> 
<l n="736">ἀλλʼ οὐχ οἷοί τʼ ἐσμὲν διὰ τουτονί. σὺ γὰρ</l> 
<l n="737">ὅμοιος εἶ τοῖς παισὶ τοῖς ἐρωμένοις·</l> 
<l n="738">τοὺς μὲν καλούς τε κἀγαθοὺς οὐ προσδέχει,</l> 
<l n="739">σαυτὸν δὲ λυχνοπώλαισι καὶ νευρορράφοις</l> 
<l n="740">καὶ σκυτοτόμοις καὶ βυρσοπώλαισιν δίδως.</l> </sp> 

<sp> <speaker>Κλέων</speaker> 
<l n="741" part="I">εὖ γὰρ ποιῶ τὸν δῆμον.</l> </sp> 

<sp> <speaker>Ἀλλαντοπώλης</speaker> 
<l n="741b" part="F">εἰπέ νυν τί δρῶν;</l> </sp> 

<sp> <speaker>Κλέων</speaker> 
<l n="742">ὅ τι; †τῶν στρατηγῶν ὑποδραμὼν τῶν ἐκ Πύλου, †</l> 
<l n="743">πλεύσας ἐκεῖσε, τοὺς Λάκωνας ἤγαγον.</l> </sp> 

<sp> <speaker>Ἀλλαντοπώλης</speaker> 
<l n="744">ἐγὼ δὲ περιπατῶν γʼ ἀπʼ ἐργαστηρίου</l> 
<l n="745">ἕψοντος ἑτερου τὴν χύτραν ὑφειλόμην.</l> </sp> 

<sp> <speaker>Κλέων</speaker> 
<l n="746">καὶ μὴν ποιήσας αὐτίκα μάλʼ ἐκκλησίαν</l> 
<l n="747">ὦ Δῆμʼ ἵνʼ εἰδῇς ὁπότερος νῷν ἐστί σοι</l> 
<l n="748">εὐνούστερος, διάκρινον, ἵνα τοῦτον φιλῇς.</l> </sp> 

<sp> <speaker>Ἀλλαντοπώλης</speaker> 
<l n="749">ναὶ ναὶ διάκρινον δῆτα, πλὴν μὴ ʼν τῇ πυκνί.</l> </sp> 

<sp> <speaker>Δῆμος</speaker> 
<l n="750">οὐκ ἂν καθιζοίμην ἐν ἄλλῳ χωρίῳ.</l> 
<l n="751">ἀλλʼ ἐς τὸ πρόσθε. χρὴ παρεῖνʼ ἐς τὴν πύκνα.</l> </sp> 

<sp> <speaker>Ἀλλαντοπώλης</speaker> 
<l n="752">οἴμοι κακοδαίμων ὡς ἀπόλωλʼ. ὁ γὰρ γέρων</l> 
<l n="753">οἴκοι μὲν ἀνδρῶν ἐστι δεξιώτατος,</l> 
<l n="754">ὅταν δʼ ἐπὶ ταυτησὶ καθῆται τῆς πέτρας,</l> 
<l n="755">κέχηνεν ὥσπερ ἐμποδίζων ἰσχάδας.</l> </sp> </div></div> 

<milestone ed="p" n="756" unit="card"/> 


<div type="textpart" subtype="Agon"> 
<div type="textpart" subtype="strophe"> 

<sp> <speaker>Χορός</speaker> 
<l n="756">νῦν δή σε πάντα δεῖ κάλων ἐξιέναι σεαυτοῦ,</l> 
<l n="757">καὶ λῆμα θούριον φορεῖν καὶ λόγους ἀφύκτους</l> 
<l n="758">ὅτοισι τόνδʼ ὑπερβαλεῖ. ποικίλος γὰρ ἁνὴρ</l> 
<l n="759">κἀκ τῶν ἀμηχάνων πόρους εὐμήχανος πορίζειν.</l> 
<l n="760">πρὸς ταῦθʼ ὅπως ἔξει πολὺς καὶ λαμπρὸς ἐς τὸν ἄνδρα.</l> </sp> </div>

<milestone ed="p" n="761" unit="card"/> 

<div type="textpart" subtype="Katakeleusmos"> 

<sp> <speaker>Χορός</speaker> 
<l n="761">ἀλλὰ φυλάττου καὶ πρὶν ἐκεῖνον προσκεῖσθαί σοι πρότερος σὺ</l> 
<l n="762">τοὺς δελφῖνας μετεωρίζου καὶ τὴν ἄκατον παραβάλλου.</l> </sp> </div>

<milestone ed="p" n="763" unit="card"/> 

<div type="textpart" subtype="Epirrheme"> 

<sp> <speaker>Κλέων</speaker> 
<l n="763">τῇ μὲν δεσποίνῃ Ἀθηναίᾳ τῇ τῆς πόλεως μεδεούσῃ</l> 
<l n="764">εὔχομαι, εἰ μὲν περὶ τὸν δῆμον τὸν Ἀθηναίων γεγένημαι</l> 
<l n="765">βέλτιστος ἀνὴρ μετὰ Λυσικλέα καὶ Κύνναν καὶ Σαλαβακχώ,</l> 
<l n="766">ὥσπερ νυνὶ μηδὲν δράσας δειπνεῖν ἐν πρυτανείῳ·</l> 
<l n="767">εἰ δέ σε μισῶ καὶ μὴ περὶ σοῦ μάχομαι μόνος ἀντιβεβηκώς,</l> 
<l n="768">ἀπολοίμην καὶ διαπρισθείην κατατμηθείην τε λέπαδνα.</l> </sp> 

<sp> <speaker>Ἀλλαντοπώλης</speaker> 
<l n="769">κἄγωγʼ ὦ Δῆμʼ, εἰ μή σε φιλῶ καὶ μὴ στέργω, κατατμηθεὶς</l> 
<l n="770">ἑψοίμην ἐν περικομματίοις· κεἰ μὴ τούτοισι πέποιθας,</l> 
<l n="771">ἐπὶ ταυτησὶ κατακνησθείην ἐν μυττωτῷ μετὰ τυροῦ,</l> 
<l n="772">καὶ τῇ κρεάγρᾳ τῶν ὀρχιπέδων ἑλκοίμην ἐς Κεραμεικόν.</l> </sp> 

<sp> <speaker>Κλέων</speaker> 
<l n="773">καὶ πῶς ἂν ἐμοῦ μᾶλλόν σε φιλῶν ὦ Δῆμε γένοιτο πολίτης;</l> 
<l n="774">ὃς πρῶτα μὲν ἡνίκʼ ἐβούλευον σοὶ χρήματα πλεῖστʼ ἀπέδειξα</l> 
<l n="775">ἐν τῷ κοινῷ, τοὺς μὲν στρεβλῶν τοὺς δʼ ἄγχων τοὺς δὲ μεταιτῶν,</l> 
<l n="776">οὐ φροντίζων τῶν ἰδιωτῶν οὐδενός, εἰ σοὶ χαριοίμην.</l> </sp> 

<sp> <speaker>Ἀλλαντοπώλης</speaker> 
<l n="777">τοῦτο μὲν ὦ Δῆμʼ οὐδὲν σεμνόν· κἀγὼ γὰρ τοῦτό σε δράσω.</l> 
<l n="778">ἁρπάζων γὰρ τοὺς ἄρτους σοι τοὺς ἀλλοτρίους παραθήσω.</l> 
<l n="779">ὡς δʼ οὐχὶ φιλεῖ σʼ οὐδʼ ἔστʼ εὔνους, τοῦτʼ αὐτό σε πρῶτα διδάξω,</l> 
<l n="780">ἀλλʼ ἢ διὰ τοῦτʼ αὔθʼ ὁτιή σου τῆς ἀνθρακιᾶς ἀπολαύει.</l> 
<l n="781">σὲ γάρ, ὃς Μήδοισι διεξιφίσω περὶ τῆς χώρας Μαραθῶνι,</l> 
<l n="782">καὶ νικήσας ἡμῖν μεγάλως ἐγγλωττοτυπεῖν παρέδωκας,</l> 
<l n="783">ἐπὶ ταῖσι πέτραις οὐ φροντίζει σκληρῶς σε καθήμενον οὕτως,</l> 
<l n="784">οὐχ ὥσπερ ἐγὼ ῥαψάμενός σοι τουτὶ φέρω. ἀλλʼ ἐπαναίρου,</l> 
<l n="785">κᾆτα καθίζου μαλακῶς, ἵνα μὴ τρίβῃς τὴν ἐν Σαλαμῖνι.</l> </sp> 

<sp> <speaker>Δῆμος</speaker> 
<l n="786">ἄνθρωπε τίς εἶ; μῶν ἔκγονος εἶ τῶν Ἁρμοδίου τις ἐκείνων;</l> 
<l n="787">τοῦτό γέ τοί σου τοὔργον ἀληθῶς γενναῖον καὶ φιλόδημον.</l> </sp> 

<sp> <speaker>Κλέων</speaker> 
<l n="788">ὡς ἀπὸ μικρῶν εὔνους αὐτῷ θωπευματίων γεγένησαι.</l> </sp> 

<sp> <speaker>Ἀλλαντοπώλης</speaker> 
<l n="789">καὶ σὺ γὰρ αὐτὸν πολὺ μικροτέροις τούτων δελεάσμασιν εἷλες.</l> </sp>

<milestone ed="p" n="790" unit="card"/> 
<sp> <speaker>Κλέων</speaker> 
<l n="790">καὶ μὴν εἴ πού τις ἀνὴρ ἐφάνη τῷ δήμῳ μᾶλλον ἀμύνων</l> 
<l n="791">ἢ μᾶλλον ἐμοῦ σε φιλῶν, ἐθέλω περὶ τῆς κεφαλῆς περιδόσθαι.</l> </sp> 

<sp> <speaker>Ἀλλαντοπώλης</speaker> 
<l n="792">καὶ πῶς σὺ φιλεῖς, ὃς τοῦτον ὁρῶν οἰκοῦντʼ ἐν ταῖς φιδάκναισι</l> 
<l n="793">καὶ γυπαρίοις καὶ πυργιδίοις ἔτος ὄγδοον οὐκ ἐλεαίρεις,</l> 
<l n="794">ἀλλὰ καθείρξας αὐτὸν βλίττεις; Ἀρχεπτολέμου δὲ φέροντος</l> 
<l n="795">τὴν εἰρήνην ἐξεσκέδασας, τὰς πρεσβείας τʼ ἀπελαύνεις</l> 
<l n="796">ἐκ τῆς πόλεως ῥαθαπυγίζων, αἳ τὰς σπονδὰς προκαλοῦνται.</l> </sp> 

<sp> <speaker>Κλέων</speaker> 
<l n="797">ἵνα γʼ Ἑλλήνων ἄρξῃ πάντων. ἔστι γὰρ ἐν τοῖς λογίοισιν</l> 
<l n="798">ὡς τοῦτον δεῖ ποτʼ ἐν Ἀρκαδίᾳ πεντώβολον ἡλιάσασθαι,</l> 
<l n="799">ἢν ἀναμείνῃ· πάντως δʼ αὐτὸν θρέψω γʼὼ καὶ θεραπεύσω,</l> 
<l n="800">ἐξευρίσκων εὖ καὶ μιαρῶς ὁπόθεν τὸ τριώβολον ἕξει.</l> </sp> 

<sp> <speaker>Ἀλλαντοπώλης</speaker> 
<l n="801">οὐχ ἵνα γʼ ἄρξῃ μὰ Δίʼ Ἀρκαδίας προνοούμενος, ἀλλʼ ἵνα μᾶλλον</l> 
<l n="802">σὺ μὲν ἁρπάζῃς καὶ δωροδοκῇς παρὰ τῶν πόλεων, ὁ δὲ δῆμος</l> 
<l n="803">ὑπὸ τοῦ πολέμου καὶ τῆς ὁμίχλης ἃ πανουργεῖς μὴ καθορᾷ σου,</l> 
<l n="804">ἀλλʼ ὑπʼ ἀνάγκης ἅμα καὶ χρείας καὶ μισθοῦ πρός σε κεχήνῃ.</l> 
<l n="805">ἢν δέ ποτʼ εἰς ἀγρὸν οὗτος ἀπελθὼν εἰρηναῖος διατρίψῃ,</l> 
<l n="806">καὶ χῖδρα φαγὼν ἀναθαρρήσῃ καὶ στεμφύλῳ ἐς λόγον ἔλθῃ,</l> 
<l n="807">γνώσεται οἵων ἀγαθῶν αὐτὸν τῇ μισθοφορᾷ παρεκόπτου·</l> 
<l n="808">εἶθʼ ἥξει σοι δριμὺς ἄγροικος κατὰ σοῦ τὴν ψῆφον ἰχνεύων.</l> 
<l n="809">ἃ σὺ γιγνώσκων τόνδʼ ἐξαπατᾷς καὶ ὀνειροπολεῖς περὶ σαυτοῦ.</l> </sp> 

<sp> <speaker>Κλέων</speaker> 
<l n="810">οὔκουν δεινὸν ταυτί σε λέγειν δῆτʼ ἔστʼ ἐμὲ καὶ διαβάλλειν</l> 
<l n="811">πρὸς Ἀθηναίους καὶ τὸν δῆμον, πεποιηκότα πλείονα χρηστὰ</l> 
<l n="812">νὴ τὴν Δήμητρα Θεμιστοκλέους πολλῷ περὶ τὴν πόλιν ἤδη;</l> </sp> 

<sp> <speaker>Ἀλλαντοπώλης</speaker> 
<l n="813">ὦ πόλις Ἄργους κλύεθʼ οἷα λέγει. σὺ Θεμιστοκλεῖ ἀντιφερίζεις;</l> 
<l n="814">ὃς ἐποίησεν τὴν πόλιν ἡμῶν μεστὴν εὑρὼν ἐπιχειλῆ,</l> 
<l n="815">καὶ πρὸς τούτοις ἀριστώσῃ τὸν Πειραιᾶ προσέμαξεν,</l> 
<l n="816">ἀφελών τʼ οὐδὲν τῶν ἀρχαίων ἰχθῦς καινοὺς παρέθηκεν·</l> 
<l n="817">σὺ δʼ Ἀθηναίους ἐζήτησας μικροπολίτας ἀποφῆναι</l> 
<l n="818">διατειχίζων καὶ χρησμῳδῶν, ὁ Θεμιστοκλεῖ ἀντιφερίζων.</l> 
<l n="819">κἀκεῖνος μὲν φεύγει τὴν γῆν σὺ δʼ Ἀχιλλείων ἀπομάττει.</l> </sp> 

<sp> <speaker>Κλέων</speaker> 
<l n="820">οὔκουν ταυτὶ δεινὸν ἀκούειν ὦ Δῆμʼ ἐστίν μʼ ὑπὸ τούτου,</l> 
<l n="821" part="I">ὁτιή σε φιλῶ;</l> </sp> 

<sp> <speaker>Δῆμος</speaker> 
<l n="821b" part="F">παὖ ὦ οὗτος, καὶ μὴ σκέρβολλε πονηρά.</l> 
<l n="822">πολλοῦ δὲ πολύν με χρόνον καὶ νῦν ἐλελήθης ἐγκρυφιάζων.</l> </sp> 

<sp> <speaker>Ἀλλαντοπώλης</speaker> 
<l n="823">μιαρώτατος, ὦ Δημακίδιον, καὶ πλεῖστα πανοῦργα δεδρακώς,</l> </sp> </div>

<milestone ed="p" n="824" unit="card"/> 

<div type="textpart" subtype="pnigos"> 

<sp> <speaker>Ἀλλαντοπώλης</speaker> 
<l n="824" rend="align(indent)">ὁπόταν χασμᾷ, καὶ τοὺς καυλοὺς</l> 
<l n="825" rend="align(indent)">τῶν εὐθυνῶν ἐκκαυλίζων</l> 
<l n="826" rend="align(indent)">καταβροχθίζει, κἀμφοῖν χειροῖν</l> 
<l n="827" rend="align(indent)">μυστιλᾶται τῶν δημοσίων.</l> </sp> 

<sp> <speaker>Κλέων</speaker> 
<l n="828" rend="align(indent)">οὐ χαιρήσεις, ἀλλά σε κλέπτονθʼ</l> 
<l n="829" rend="align(indent)">αἱρήσω γʼὼ τρεῖς μυριάδας.</l> </sp> 

<sp> <speaker>Ἀλλαντοπώλης</speaker> 
<l n="830" rend="align(indent)">τί θαλαττοκοπεῖς καὶ πλατυγίζεις,</l> 
<l n="831" rend="align(indent)">μιαρώτατος ὢν περὶ τὸν δῆμον</l> 
<l n="832" rend="align(indent)">τὸν Ἀθηναίων; καί σʼ ἐπιδείξω</l> 
<l n="833" rend="align(indent)">νὴ τὴν Δήμητρʼ, ἢ μὴ ζῴην,</l> 
<l n="834" rend="align(indent)">δωροδοκήσαντʼ ἐκ Μυτιλήνης</l> 
<l n="835" rend="align(indent)">πλεῖν ἢ μνᾶς τετταράκοντα.</l> </sp> </div>

<milestone ed="p" n="836" unit="card"/> 

<div type="textpart" subtype="antistrophe"> 

<sp> <speaker>Χορός</speaker> 
<l n="836">ὦ πᾶσιν ἀνθρώποις φανεὶς μέγιστον ὠφέλημα,</l> 
<l n="837">ζηλῶ σε τῆς εὐγλωττίας. εἰ γὰρ ὧδʼ ἐποίσεις,</l> 
<l n="838">μέγιστος Ἑλλήνων ἔσει, καὶ μόνος καθέξεις</l> 
<l n="839">τἀν τῇ πόλει τῶν ξυμμάχων τʼ ἄρξεις ἔχων τρίαιναν,</l> 
<l n="840">ᾗ πολλὰ χρήματʼ ἐργάσει σείων τε καὶ ταράττων.</l> </sp> </div>

<milestone ed="p" n="841" unit="card"/> 

<div type="textpart" subtype="Antikatakeleusmos"> 

<sp> <speaker>Χορός</speaker> 
<l n="841">καὶ μὴ μεθῇς τὸν ἄνδρʼ, ἐπειδή σοι λαβὴν δέδωκεν·</l> 
<l n="842">κατεργάσει γὰρ ῥᾳδίως πλευρὰς ἔχων τοιαύτας.</l> </sp> </div>

<milestone ed="p" n="843" unit="card"/> 

<div type="textpart" subtype="antepirrheme"> 

<sp> <speaker>Κλέων</speaker> 
<l n="843">οὐκ ὦγαθοὶ ταῦτʼ ἐστί πω ταύτῃ μὰ τὸν Ποσειδῶ.</l> 
<l n="844">ἐμοὶ γάρ ἐστʼ εἰργασμένον τοιοῦτον ἔργον ὥστε</l> 
<l n="845">ἁπαξάπαντας τοὺς ἐμοὺς ἐχθροὺς ἐπιστομίζειν,</l> 
<l n="846">ἕως ἂν ᾖ τῶν ἀσπίδων τῶν ἐκ Πύλου τι λοιπόν.</l> </sp> 

<sp> <speaker>Ἀλλαντοπώλης</speaker> 
<l n="847">ἐπίσχες ἐν ταῖς ἀσπίσιν· λαβὴν γὰρ ἐνδέδωκας.</l> 
<l n="848">οὐ γάρ σʼ ἐχρῆν, εἴπερ φιλεῖς τὸν δῆμον, ἐκ προνοίας</l> 
<l n="849">ταύτας ἐᾶν αὐτοῖσι τοῖς πόρπαξιν ἀνατεθῆναι.</l> 
<l n="850">ἀλλʼ ἐστὶ τοῦτʼ ὦ Δῆμε μηχάνημʼ, ἵνʼ ἢν σὺ βούλῃ</l> 
<l n="851">τὸν ἄνδρα κολάσαι τουτονί, σοὶ τοῦτο μὴ κʼγένηται.</l> 
<l n="852">ὁρᾷς γὰρ αὐτῷ στῖφος οἷόν ἐστι βυρσοπωλῶν</l> 
<l n="853">νεανιῶν· τούτους δὲ περιοικοῦσι μελιτοπῶλαι</l> 
<l n="854">καὶ τυροπῶλαι· τοῦτο δʼ εἰς ἕν ἐστι συγκεκυφός,</l> 
<l n="855">ὥστʼ εἰ σὺ βριμήσαιο καὶ βλέψειας ὀστρακίνδα,</l> 
<l n="856">νύκτωρ καθαρπάσαντες ἂν τὰς ἀσπίδας θέοντες</l> 
<l n="857">τὰς ἐσβολὰς τῶν ἀλφίτων ἂν καταλάβοιεν ἡμῶν.</l> </sp> 

<sp> <speaker>Δῆμος</speaker> 
<l n="858">οἴμοι τάλας· ἔχουσι γὰρ πόρπακας; ὦ πόνηρε</l> 
<l n="859">ὅσον με παρεκόπτου χρόνον τοιαῦτα κρουσιδημῶν.</l> </sp> 

<sp> <speaker>Κλέων</speaker> 
<l n="860">ὦ δαιμόνιε μὴ τοῦ λέγοντος ἴσθι, μηδʼ οἰηθῇς</l> 
<l n="861">ἐμοῦ ποθʼ εὑρήσειν φίλον βελτίονʼ· ὅστις εἷς ὢν</l> 
<l n="862">ἔπαυσα τοὺς ξυνωμότας, καί μʼ οὐ λέληθεν οὐδὲν</l> 
<l n="863">ἐν τῇ πόλει ξυνιστάμενον, ἀλλʼ εὐθέως κέκραγα.</l> </sp> 

<sp> <speaker>Ἀλλαντοπώλης</speaker> 
<l n="864">ὅπερ γὰρ οἱ τὰς ἐγχέλεις θηρώμενοι πέπονθας.</l> 
<l n="865">ὅταν μὲν ἡ λίμνη καταστῇ, λαμβάνουσιν οὐδέν·</l> 
<l n="866">ἐὰν δʼ ἄνω τε καὶ κάτω τὸν βόρβορον κυκῶσιν,</l> 
<l n="867">αἱροῦσι· καὶ σὺ λαμβάνεις, ἢν τὴν πόλιν ταράττῃς.</l> 
<l n="868">ἓν δʼ εἰπέ μοι τοσουτονί· σκύτη τοσαῦτα πωλῶν</l> 
<l n="869">ἔδωκας ἤδη τουτῳὶ κάττυμα παρὰ σεαυτοῦ</l> 
<l n="870" part="I">ταῖς ἐμβάσιν φάσκων φιλεῖν;</l> </sp> 

<sp> <speaker>Δῆμος</speaker> 
<l n="870b" part="F">οὐ δῆτα μὰ τὸν Ἀπόλλω.</l> </sp> 

<sp> <speaker>Ἀλλαντοπώλης</speaker> 
<l n="872">ἔγνωκας οὖν δῆτʼ αὐτὸν οἷός ἐστιν; ἀλλʼ ἐγώ σοι</l> 
<l n="873">ζεῦγος πριάμενος ἐμβάδων τουτὶ φορεῖν δίδωμι.</l> </sp> 

<sp> <speaker>Δῆμος</speaker> 
<l n="874">κρίνω σʼ ὅσων ἐγᾦδα περὶ τὸν δῆμον ἄνδρʼ ἄριστον</l> 
<l n="875" part="I">εὐνούστατόν τε τῇ πόλει καὶ τοῖσι δακτύλοισιν.</l> </sp> 

<sp> <speaker>Κλέων</speaker> 
<l n="875b" part="F">οὐ δεινὸν οὖν δῆτʼ ἐμβάδας τοσουτονὶ δύνασθαι,</l> 
<l n="876">ἐμοῦ δὲ μὴ μνείαν ἔχειν ὅσων πέπονθας; ὅστις</l> 
<l n="877">ἔπαυσα τοὺς βινουμένους, τὸν Γρύττον ἐξαλείψας.</l> </sp> 

<sp> <speaker>Ἀλλαντοπώλης</speaker> 
<l n="878">οὔκουν σε δῆτα ταῦτα δεινόν ἐστι πρωκτοτηρεῖν</l> 
<l n="879">παῦσαί τε τοὺς βινουμένους; κοὐκ ἔσθʼ ὅπως ἐκείνους</l> 
<l n="880">οὐχὶ φθονῶν ἔπαυσας, ἵνα μὴ ῥήτορες γένωνται.</l> 
<l n="881">τονδὶ δʼ ὁρῶν ἄνευ χιτῶνος ὄντα τηλικοῦτον</l> 
<l n="882">οὐπώποτʼ ἀμφιμασχάλου τὸν Δῆμον ἠξίωσας</l> 
<l n="883">χειμῶνος ὄντος· ἀλλʼ ἐγώ σοι τουτονὶ δίδωμι.</l> </sp> 

<sp> <speaker>Δῆμος</speaker> 
<l n="884">τοιουτονὶ Θεμιστοκλῆς οὐπώποτʼ ἐπενόησεν.</l> 
<l n="885">καίτοι σοφὸν κἀκεῖνʼ ὁ Πειραιεύς· ἔμοιγε μέντοι</l> 
<l n="886">οὐ μεῖζον εἶναι φαίνετʼ ἐξεύρημα τοῦ χιτῶνος.</l> </sp>

<milestone ed="p" n="887" unit="card"/> 
<sp> <speaker>Κλέων</speaker> 
<l n="887">οἴμοι τάλας οἵοις πιθηκισμοῖς με περιελαύνεις.</l> </sp> 

<sp> <speaker>Ἀλλαντοπώλης</speaker> 
<l n="888">οὔκ, ἀλλʼ ὅπερ πίνων ἀνὴρ πέπονθʼ ὅταν χεσείῃ,</l> 
<l n="889">τοῖσιν τρόποις τοῖς σοῖσιν ὥσπερ βλαυτίοισι χρῶμαι.</l> </sp> 

<sp> <speaker>Κλέων</speaker> 
<l n="890">ἀλλʼ οὐχ ὑπερβαλεῖ με θωπείαις· ἐγὼ γὰρ αὐτὸν</l> 
<l n="891" part="I">προσαμφιῶ τοδί· σὺ δʼ οἴμωζʼ ὦ πόνηρʼ.</l> </sp> 

<sp> <speaker>Δῆμος</speaker> 
<l n="891b" part="F">ἰαιβοῖ.</l> 
<l n="892">οὐκ ἐς κόρακας ἀποφθερεῖ βύρσης κάκιστον ὄζων;</l> </sp> 

<sp> <speaker>Ἀλλαντοπώλης</speaker> 
<l n="893">καὶ τοῦτό <add>γʼ</add> ἐπίτηδές σε περιήμπεσχʼ, ἵνα σʼ ἀποπνίξῃ·</l> 
<l n="894">καὶ πρότερον ἐπεβούλευσέ σοι. τὸν καυλὸν οἶσθʼ ἐκεῖνον</l> 
<l n="895" part="I">τοῦ σιλφίου τὸν ἄξιον γενόμενον;</l> </sp> 

<sp> <speaker>Δῆμος</speaker> 
<l n="895b" part="F">οἶδα μέντοι.</l> </sp> 

<sp> <speaker>Ἀλλαντοπώλης</speaker> 
<l n="896">ἐπίτηδες οὗτος αὐτὸν ἔσπευδʼ ἄξιον γενέσθαι,</l> 
<l n="897">ἵνʼ ἐσθίοιτʼ ὠνούμενοι, κἄπειτʼ ἐν ἡλιαίᾳ</l> 
<l n="898">βδέοντες ἀλλήλους ἀποκτείνειαν οἱ δικασταί.</l> </sp> 

<sp> <speaker>Δῆμος</speaker> 
<l n="899">νὴ τὸν Ποσειδῶ καὶ πρὸς ἐμὲ τοῦτʼ εἶπʼ ἀνὴρ Κόπρειος.</l> </sp> 

<sp> <speaker>Ἀλλαντοπώλης</speaker> 
<l n="900">οὐ γὰρ τόθʼ ὑμεῖς βδεόμενοι δήπου ʼγένεσθε πυρροί;</l> </sp> 

<sp> <speaker>Δῆμος</speaker> 
<l n="901">καὶ νὴ Δίʼ ἦν γε τοῦτο Πυρράνδρου τὸ μηχάνημα.</l> </sp> 

<sp> <speaker>Κλέων</speaker> 
<l n="902">οἵοισί μʼ ὦ πανοῦργε βωμολοχεύμασιν ταράττεις.</l> </sp> 

<sp> <speaker>Ἀλλαντοπώλης</speaker> 
<l n="903">ἡ γὰρ θεός μʼ ἐκέλευσε νικῆσαί σʼ ἀλαζονείαις.</l> </sp> 

<sp> <speaker>Κλέων</speaker> 
<l n="904">ἀλλʼ οὐχὶ νικήσεις. ἐγὼ γάρ φημί σοι παρέξειν</l> 
<l n="905">ὦ Δῆμε μηδὲν δρῶντι μισθοῦ τρύβλιον ῥοφῆσαι.</l> </sp> 

<sp> <speaker>Ἀλλαντοπώλης</speaker> 
<l n="906">ἐγὼ δὲ κυλίχνιόν γέ σοι καὶ φάρμακον δίδωμι</l> 
<l n="907">τἀν τοῖσιν ἀντικνημίοις ἑλκύδρια περιαλείφειν.</l> </sp> 

<sp> <speaker>Κλέων</speaker> 
<l n="908">ἐγὼ δὲ τὰς πολιάς γέ σοὐκλέγων νέον ποιήσω.</l> </sp> 

<sp> <speaker>Ἀλλαντοπώλης</speaker> 
<l n="909">ἰδοὺ δέχου κέρκον λαγῶ τὠφθαλμιδίω περιψῆν.</l> </sp> 

<sp> <speaker>Κλέων</speaker> 
<l n="910">ἀπομυξάμενος ὦ Δῆμέ μου πρὸς τὴν κεφαλὴν ἀποψῶ.</l> </sp> </div>

<milestone ed="p" n="911" unit="card"/> 

<div type="textpart" subtype="antipnigos"> 

<sp> <speaker>Ἀλλαντοπώλης</speaker> 
<l n="911" part="I" rend="align(indent)">ἐμοῦ μὲν οὖν.</l> </sp> 

<sp> <speaker>Κλέων</speaker> 
<l n="911b" part="F" rend="align(indent)">ἐμοῦ μὲν οὖν.</l> 
<l n="912" rend="align(indent)">ἐγώ σε ποιήσω τριηραρχεῖν</l> 
<l n="913" rend="align(indent)"> <add>ἀναλίσκοντα τῶν</add> </l> 
<l n="914" rend="align(indent)"><add>σαυτοῦ,</add> παλαιὰν ναῦν ἔχοντʼ,</l> 
<l n="915" rend="align(indent)">εἰς ἣν ἀναλῶν οὐκ ἐφέξεις</l> 
<l n="916" rend="align(indent)">οὐδὲ ναυπηγούμενος·</l> 
<l n="917" rend="align(indent)">διαμηχανήσομαί θʼ ὅπως</l> 
<l n="918" rend="align(indent)">ἂν ἱστίον σαπρὸν λάβῃς.</l> </sp> 

<sp> <speaker>Χορός</speaker> 
<l n="919" rend="align(indent)">ἁνὴρ παφλάζει, παῦε παῦʼ,</l> 
<l n="920" rend="align(indent)">ὑπερζέων· ὑφελκτέον</l> 
<l n="921" rend="align(indent)">τῶν δᾳδίων ἀπαρυστέον</l> 
<l n="922" rend="align(indent)">τε τῶν ἀπειλῶν ταυτῃί.</l> </sp> 

<sp> <speaker>Κλέων</speaker> 
<l n="923" rend="align(indent)">δώσεις ἐμοὶ καλὴν δίκην</l> 
<l n="924" rend="align(indent)">ἰπούμενος ταῖς ἐσφοραῖς.</l> 
<l n="925" rend="align(indent)">ἐγὼ γὰρ ἐς τοὺς πλουσίους</l> 
<l n="926" rend="align(indent)">σπεύσω σʼ ὅπως ἂν ἐγγραφῇς.</l> </sp> 

<sp> <speaker>Ἀλλαντοπώλης</speaker> 
<l n="927" rend="align(indent)">ἐγὼ δʼ ἀπειλήσω μὲν οὐδέν,</l> 
<l n="928" rend="align(indent)">εὔχομαι δέ σοι ταδί·</l> 
<l n="929" rend="align(indent)">τὸ μὲν τάγηνον τευθίδων</l> 
<l n="930" rend="align(indent)">ἐφεστάναι σίζον· σὲ δὲ</l> 
<l n="931" rend="align(indent)">γνώμην ἐρεῖν μέλλοντα περὶ</l> 
<l n="932" rend="align(indent)">Μιλησίων καὶ κερδανεῖν</l> 
<l n="933" rend="align(indent)">τάλαντον, ἢν κατεργάσῃ,</l> 
<l n="934" rend="align(indent)">σπεύδειν ὅπως τῶν τευθίδων</l> 
<l n="935" rend="align(indent)">ἐμπλήμενος φθαίης ἔτʼ εἰς</l> 
<l n="936" rend="align(indent)">ἐκκλησίαν ἐλθών· ἔπειτα</l> 
<l n="937" rend="align(indent)">πρὶν φαγεῖν ἀνὴρ μεθήκοι,</l> 
<l n="938" rend="align(indent)">καὶ σὺ τὸ τάλαντον λαβεῖν</l> 
<l n="939" rend="align(indent)">βουλόμενος ἐσθίων</l> 
<l n="940" rend="align(indent)">ἐναποπνιγείης.</l> </sp> </div> 
    
<div type="textpart" subtype="sphragis"> 

<sp> <speaker>Χορός</speaker> 
<l n="941">εὖ γε νὴ τὸν Δία καὶ τὸν Ἀπόλλω καὶ τὴν Δήμητρα.</l> </sp> </div> </div> 
    
    <milestone ed="p" n="942" unit="card"/> 
    
<div type="textpart" subtype="Episode"> 

<sp> <speaker>Δῆμος</speaker> 
<l n="942">κἀμοὶ δοκεῖ· καὶ τἄλλα γʼ εἶναι καταφανῶς</l> 
<l n="943">ἀγαθὸς πολίτης, οἶος οὐδείς πω χρόνου</l> <!-- line 944? check --> 
<l n="945">ἀνὴρ γεγένηται τοῖσι πολλοῖς τοὐβολοῦ.</l> 
<l n="946">σὺ δʼ ὦ Παφλαγὼν φάσκων φιλεῖν μʼ ἐσκορόδισας.</l> 
<l n="947">καὶ νῦν ἀπόδος τὸν δακτύλιον, ὡς οὐκέτι</l> 
<l n="948" part="I">ἐμοὶ ταμιεύσεις.</l> </sp> 

<sp> <speaker>Κλέων</speaker> 
<l n="948b" part="F">ἔχε· τοσοῦτον δʼ ἴσθʼ ὅτι,</l> 
<l n="949">εἰ μή μʼ ἐάσεις ἐπιτροπεύειν, ἕτερος αὖ</l> 
<l n="950">ἐμοῦ πανουργότερός τις ἀναφανήσεται.</l> </sp> 

<sp> <speaker>Δῆμος</speaker> 
<l n="951">οὐκ ἔσθʼ ὅπως ὁ δακτύλιός ἐσθʼ οὑτοσὶ</l> 
<l n="952">οὑμός· τὸ γοῦν σημεῖον ἕτερον φαίνεται,</l> 
<l n="953" part="I">ἀλλʼ ἢ οὐ καθορῶ.</l> </sp> 

<sp> <speaker>Ἀλλαντοπώλης</speaker> 
<l n="953b" part="F">φέρʼ ἴδω τί σοι σημεῖον ἦν;</l> </sp> 

<sp> <speaker>Δῆμος</speaker> 
<l n="954">δημοῦ βοείου θρῖον ἐξωπτημένον.</l> </sp> 

<sp> <speaker>Ἀλλαντοπώλης</speaker> 
<l n="955b" part="I">οὐ τοῦτʼ ἔνεστιν.</l> </sp> 

<sp> <speaker>Δῆμος</speaker> 
<l n="955b" part="F">οὐ τὸ θρῖον; ἀλλὰ τί;</l> </sp> 

<sp> <speaker>Ἀλλαντοπώλης</speaker> 
<l n="956">λάρος κεχηνὼς ἐπὶ πέτρας δημηγορῶν.</l> </sp> 

<sp> <speaker>Δῆμος</speaker> 
<l n="957" part="I">αἰβοῖ τάλας.</l> </sp> 

<sp> <speaker>Ἀλλαντοπώλης</speaker> 
<l n="957b" part="M">τί ἔστιν;</l> </sp> 

<sp> <speaker>Δῆμος</speaker> 
<l n="957c" part="F">ἀπόφερʼ ἐκποδών.</l> 
<l n="958">οὐ τὸν ἐμὸν εἶχεν ἀλλὰ τὸν Κλεωνύμου.</l> 
<l n="959">παρʼ ἐμοῦ δὲ τουτονὶ λαβὼν ταμίευέ μοι.</l> </sp> 

<sp> <speaker>Κλέων</speaker> 
<l n="960">μὴ δῆτά πώ γʼ ὦ δέσποτʼ, ἀντιβολῶ σʼ ἐγώ,</l> 
<l n="961">πρὶν ἄν γε τῶν χρησμῶν ἀκούσῃς τῶν ἐμῶν.</l> </sp> 

<sp> <speaker>Ἀλλαντοπώλης</speaker> 
<l n="962" part="I">καὶ τῶν ἐμῶν νυν.</l> </sp> 

<sp> <speaker>Κλέων</speaker> 
<l n="962" part="F">ἀλλʼ ἐὰν τούτῳ πίθῃ,</l> 
<l n="963" part="I">μολγὸν γενέσθαι δεῖ σε.</l> </sp> 

<sp> <speaker>Ἀλλαντοπώλης</speaker> 
<l n="963b" part="F">κἄν γε τουτῳί,</l> 
<l n="964">ψωλὸν γενέσθαι δεῖ σε μέχρι τοῦ μυρρίνου.</l> </sp> 

<sp> <speaker>Κλέων</speaker> 
<l n="965">ἀλλʼ οἵ γʼ ἐμοὶ λέγουσιν ὡς ἄρξαι σε δεῖ</l> 
<l n="966">χώρας ἁπάσης ἐστεφανωμένον ῥόδοις.</l> </sp> 

<sp> <speaker>Ἀλλαντοπώλης</speaker> 
<l n="967">οὑμοὶ δέ γʼ αὖ λέγουσιν ὡς ἁλουργίδα</l> 
<l n="968">ἔχων κατάπαστον καὶ στεφάνην ἐφʼ ἅρματος</l> 
<l n="969">χρυσοῦ διώξει Σμικύθην καὶ κύριον.</l> </sp> 

<sp> <speaker>Χορός</speaker> 
<l n="970">καὶ μὴν ἔνεγκʼ αὐτοὺς ἰών, ἵνʼ οὑτοσὶ</l> 
<l n="971" part="I">αὐτῶν ἀκούσῃ.</l> </sp> 

<sp> <speaker>Δῆμος</speaker> 
<l n="971b" part="F">πάνυ γε. καὶ σύ νυν φέρε.</l> </sp> 

<sp> <speaker>Κλέων</speaker> 
<l n="972" part="I">ἰδού.</l> </sp> 

<sp> <speaker>Ἀλλαντοπώλης</speaker> 
<l n="972b" part="F">ἰδοὺ νὴ τὸν Δίʼ· οὐδὲν κωλύει.</l> </sp> </div>

<milestone ed="p" n="973" unit="card"/> 

<div type="textpart" subtype="Choral"> 
<div type="textpart" subtype="strophe"> 

<sp> <speaker>Χορός</speaker> 
<l n="973" rend="align(indent)">ἥδιστον φάος ἡμέρας</l> 
<l n="974" rend="align(indent)">ἔσται τοῖσι παροῦσι καὶ</l> 
<l n="975" rend="align(indent)">τοῖσι δεῦρʼ ἀφικνουμένοις,</l> 
<l n="976" rend="align(indent)">ἢν Κλέων ἀπόληται.</l> 
<l n="977" rend="align(indent)">καίτοι πρεσβυτέρων τινῶν</l> 
<l n="978" rend="align(indent)">οἵων ἀργαλεωτάτων</l> 
<l n="979" rend="align(indent)">ἐν τῷ δείγματι τῶν δικῶν</l> 
<l n="980" rend="align(indent)">ἤκουσʼ ἀντιλεγόντων,</l> 
<l n="981" rend="align(indent)">ὡς εἰ μὴ ʼγένεθʼ οὗτος ἐν</l> 
<l n="982" rend="align(indent)">τῇ πόλει μέγας, οὐκ ἂν ἤστην</l> 
<l n="983" rend="align(indent)">σκεύη δύο χρησίμω,</l> 
<l n="984" rend="align(indent)">δοῖδυξ οὐδὲ τορύνη.</l> </sp> </div>

<milestone ed="p" n="985" unit="card"/> 

<div type="textpart" subtype="antistrophe" rend="align(indent)"> 

<sp> <speaker>Χορός</speaker> 
<l n="985" rend="align(indent)">ἀλλὰ καὶ τόδʼ ἔγωγε θαυμάζω</l> 
<l n="986" rend="align(indent)">τῆς ὑομουσίας</l> 
<l n="987" rend="align(indent)">αὐτοῦ· φασὶ γὰρ αὐτὸν οἱ</l> 
<l n="988" rend="align(indent)">παῖδες οἳ ξυνεφοίτων,</l> 
<l n="989" rend="align(indent)">τὴν Δωριστὶ μόνην ἂν ἁρμόττεσθαι</l> 
<l n="990" rend="align(indent)">θαμὰ τὴν λύραν,</l> 
<l n="991" rend="align(indent)">ἄλλην δʼ οὐκ ἐθέλειν μαθεῖν·</l> 
<l n="992" rend="align(indent)">κᾆτα τὸν κιθαριστὴν</l> 
<l n="993" rend="align(indent)">ὀργισθέντʼ ἀπάγειν κελεύειν,</l> 
<l n="994" rend="align(indent)">ὡς ἁρμονίαν ὁ παῖς</l> 
<l n="995" rend="align(indent)">οὗτος οὐ δύναται μαθεῖν</l> 
<l n="996" rend="align(indent)">ἢν μὴ Δωροδοκιστί.</l> </sp> </div></div> 

<milestone ed="p" n="997" unit="card"/> 

<div type="textpart" subtype="Episode"> 

<sp> <speaker>Κλέων</speaker> 
<l n="997">ἰδοὺ θέασαι, κοὐχ ἅπαντας ἐκφέρω.</l> </sp> 

<sp> <speaker>Ἀλλαντοπώλης</speaker> 
<l n="998">οἴμʼ ὡς χεσείω, κοὐχ ἅπαντας ἐκφέρω.</l> </sp> 

<sp> <speaker>Δῆμος</speaker> 
<l n="999" part="I">ταυτὶ τί ἔστι;</l> </sp> 

<sp> <speaker>Κλέων</speaker> 
<l n="999b" part="M">λόγια.</l> </sp> 

<sp> <speaker>Δῆμος</speaker> 
<l n="999c" part="M">πάντʼ;</l> </sp> 

<sp> <speaker>Κλέων</speaker> 
<l n="999d" part="F">ἐθαύμασας;</l> 
<l n="1000">καὶ νὴ Δίʼ ἔτι γέ μοὔστι κιβωτὸς πλέα.</l> </sp> 

<sp> <speaker>Ἀλλαντοπώλης</speaker> 
<l n="1001">ἐμοὶ δʼ ὑπερῷον καὶ ξυνοικία δύο.</l> </sp> 

<sp> <speaker>Δῆμος</speaker> 
<l n="1002">φέρʼ ἴδω, τίνος γάρ εἰσιν οἱ χρησμοί ποτε;</l> </sp> 

<sp> <speaker>Κλέων</speaker> 
<l n="1003" part="I">οὑμοὶ μέν εἰσι Βάκιδος.</l> </sp> 

<sp> <speaker>Δῆμος</speaker> 
<l n="1003b" part="F">οἱ δὲ σοὶ τίνος;</l> </sp> 

<sp> <speaker>Ἀλλαντοπώλης</speaker> 
<l n="1004">Γλάνιδος, ἀδελφοῦ τοῦ Βάκιδος γεραιτέρου.</l> </sp> 

<sp> <speaker>Δῆμος</speaker> 
<l n="1005" part="I">εἰσὶν δὲ περὶ τοῦ;</l> </sp> 

<sp> <speaker>Κλέων</speaker> 
<l n="1005b" part="F">περὶ Ἀθηνῶν, περὶ Πύλου,</l> 
<l n="1006">περὶ σοῦ, περὶ ἐμοῦ, περὶ ἁπάντων πραγμάτων.</l> </sp> 

<sp> <speaker>Δῆμος</speaker> 
<l n="1007" part="I">οἱ σοὶ δὲ περὶ τοῦ;</l> </sp> 

<sp> <speaker>Ἀλλαντοπώλης</speaker> 
<l n="1007b" part="F">περὶ Ἀθηνῶν, περὶ φακῆς,</l> 
<l n="1008">περὶ Λακεδαιμονίων, περὶ σκόμβρων νέων,</l> 
<l n="1009">περὶ τῶν μετρούντων τἄλφιτʼ ἐν ἀγορᾷ κακῶς,</l> 
<l n="1010">περὶ σοῦ, περὶ ἐμοῦ, περὶ ἁπάντων πραγμάτων.</l> </sp> 

<sp> <speaker>Δῆμος</speaker> 
<l n="1011">ἄγε νυν ὅπως αὐτοὺς ἀναγνώσεσθέ μοι,</l> 
<l n="1012">καὶ τὸν περὶ ἐμοῦ ʼκεῖνον ᾧπερ ἥδομαι,</l> 
<l n="1013">ὡς ἐν νεφέλαισιν αἰετὸς γενήσομαι.</l> </sp>

<milestone ed="p" n="1014" unit="card"/> 
<sp> <speaker>Κλέων</speaker> 
<l n="1014">ἄκουε δή νυν καὶ πρόσεχε τὸν νοῦν ἐμοί.</l> 
<l n="1015">φράζευ Ἐρεχθεΐδη λογίων ὁδόν, ἥν σοι Ἀπόλλων</l> 
<l n="1016">ἴαχεν ἐξ ἀδύτοιο διὰ τριπόδων ἐριτίμων.</l> 
<l n="1017">σῴζεσθαί σʼ ἐκέλευσʼ ἱερὸν κύνα καρχαρόδοντα,</l> 
<l n="1018">ὃς πρὸ σέθεν λάσκων καὶ ὑπὲρ σοῦ δεινὰ κεκραγὼς</l> 
<l n="1019">σοὶ μισθὸν ποριεῖ, κἂν μὴ δρᾷ ταῦτʼ ἀπολεῖται.</l> 
<l n="1020">πολλοὶ γὰρ μίσει σφε κατακρώζουσι κολοιοί.</l> </sp> 

<sp> <speaker>Δῆμος</speaker> 
<l n="1021">ταυτὶ μὰ τὴν Δήμητρʼ ἐγὼ οὐκ οἶδʼ ὅ τι λέγει.</l> 
<l n="1022">τί γάρ ἐστʼ Ἐρεχθεῖ καὶ κολοιοῖς καὶ κυνί;</l> </sp> 

<sp> <speaker>Κλέων</speaker> 
<l n="1023">ἐγὼ μέν εἰμʼ ὁ κύων· πρὸ σοῦ γὰρ ἀπύω·</l> 
<l n="1024">σοὶ δʼ εἶπε σῴζεσθαί μʼ ὁ Φοῖβος τὸν κύνα.</l> </sp> 

<sp> <speaker>Ἀλλαντοπώλης</speaker> 
<l n="1025">οὐ τοῦτό φησʼ ὁ χρησμός, ἀλλʼ ὁ κύων ὁδὶ</l> 
<l n="1026">ὥσπερ θύρας σοῦ τῶν λογίων παρεσθίει.</l> 
<l n="1027">ἐμοὶ γάρ ἐστʼ ὀρθῶς περὶ τούτου τοῦ κυνός.</l> </sp> 

<sp> <speaker>Δῆμος</speaker> 
<l n="1028">λέγε νυν· ἐγὼ δὲ πρῶτα λήψομαι λίθον,</l> 
<l n="1029">ἵνα μή μʼ ὁ χρησμὸς τὸ πέος οὑτοσὶ δάκῃ.</l> </sp> 

<sp> <speaker>Ἀλλαντοπώλης</speaker> 
<l n="1030">φράζευ Ἐρεχθεΐδη κύνα Κέρβερον ἀνδραποδιστήν,</l> 
<l n="1031">ὃς κέρκῴ σαίνων σʼ ὁπόταν δειπνῇς ἐπιτηρῶν</l> 
<l n="1032">ἐξέδεταί σου τοὔψον, ὅταν σύ ποι ἄλλοσε χάσκῃς·</l> 
<l n="1033">ἐσφοιτῶν τʼ ἐς τοὐπτάνιον λήσει σε κυνηδὸν</l> 
<l n="1034">νύκτωρ τὰς λοπάδας καὶ τὰς νήσους διαλείχων.</l> </sp> 

<sp> <speaker>Δῆμος</speaker> 
<l n="1035">νὴ τὸν Ποσειδῶ πολύ γʼ ἄμεινον ὦ Γλάνι.</l> </sp> 

<sp> <speaker>Κλέων</speaker> 
<l n="1036">ὦ τᾶν ἄκουσον, εἶτα διάκρινον τόδε.</l> 
<l n="1037">ἔστι γυνή, τέξει δὲ λέονθʼ ἱεραῖς ἐν Ἀθήναις,</l> 
<l n="1038">ὃς περὶ τοῦ δήμου πολλοῖς κώνωψι μαχεῖται</l> 
<l n="1039">ὥστε περὶ σκύμνοισι βεβηκώς· τὸν σὺ φυλάξαι,</l> 
<l n="1040">τεῖχος ποιήσας ξύλινον πύργους τε σιδηροῦς.</l> 
<l n="1041" part="I">ταῦτʼ οἶσθʼ ὅ τι λέγει;</l> </sp> 

<sp> <speaker>Δῆμος</speaker> 
<l n="1041b" part="F">μὰ τὸν Ἀπόλλω ʼγὼ μὲν οὔ.</l> </sp> 

<sp> <speaker>Κλέων</speaker> 
<l n="1042">ἔφραζεν ὁ θεός σοι σαφῶς σῴζειν ἐμέ·</l> 
<l n="1043">ἐγὼ γὰρ ἀντὶ τοῦ λέοντός εἰμί σοι.</l> </sp> 

<sp> <speaker>Δῆμος</speaker> 
<l n="1044">καὶ πῶς μʼ ἐλελήθης Ἀντιλέων γεγενημένος;</l> </sp> 

<sp> <speaker>Ἀλλαντοπώλης</speaker> 
<l n="1045">ἓν οὐκ ἀναδιδάσκει σε τῶν λογίων ἑκών,</l> 
<l n="1046">ὃ μόνον σιδηροῦν ἐστι τεῖχος καὶ ξύλον,</l> 
<l n="1047">ἐν ᾧ σε σῴζειν τόνδʼ ἐκέλευσʼ ὁ Λοξίας.</l> </sp> 

<sp> <speaker>Δῆμος</speaker> 
<l n="1048" part="I">πῶς δῆτα τοῦτʼ ἔφραζεν ὁ θεός;</l> </sp> 

<sp> <speaker>Ἀλλαντοπώλης</speaker> 
<l n="1048b" part="F">τουτονὶ</l> 
<l n="1049">δῆσαί σʼ ἐκέλευʼ ἐν πεντεσυρίγγῳ ξύλῳ.</l> </sp> 

<sp> <speaker>Δῆμος</speaker> 
<l n="1050">ταυτὶ τελεῖσθαι τὰ λόγιʼ ἤδη μοι δοκεῖ.</l> </sp> 

<sp> <speaker>Κλέων</speaker> 
<l n="1051">μὴ πείθου· φθονεραὶ γὰρ ἐπικρώζουσι κορῶναι.</l> 
<l n="1052">ἀλλʼ ἱέρακα φίλει μεμνημένος ἐν φρεσὶν ὅς σοι</l> 
<l n="1053">ἤγαγε συνδήσας Λακεδαιμονίων κορακίνους.</l> </sp> 

<sp> <speaker>Ἀλλαντοπώλης</speaker> 
<l n="1054">τοῦτό γέ τοι Παφλαγὼν παρεκινδύνευσε μεθυσθείς.</l> 
<l n="1055">Κεκροπίδη κακόβουλε τί τοῦθʼ ἡγεῖ μέγα τοὔργον;</l> 
<l n="1056">καί κε γυνὴ φέροι ἄχθος, ἐπεί κεν ἀνὴρ ἀναθείη·</l> 
<l n="1057">ἀλλʼ οὐκ ἂν μαχέσαιτο· χέσαιτο γάρ, εἰ μαχέσαιτο.</l> </sp> 

<sp> <speaker>Κλέων</speaker> 
<l n="1058">ἀλλὰ τόδε φράσσαι, πρὸ Πύλου Πύλον ἥν σοι ἔφραζεν.</l> 
<l n="1059" part="I">ἔστι Πύλος πρὸ Πύλοιο—</l> </sp> 

<sp> <speaker>Δῆμος</speaker> 
<l n="1059b" part="F">τί τοῦτο λέγει, πρὸ Πύλοιο;</l> </sp>

<milestone ed="p" n="1060" unit="card"/> 
<sp> <speaker>Ἀλλαντοπώλης</speaker> 
<l n="1060">τὰς πυέλους φησὶν καταλήψεσθʼ ἐν βαλανείῳ.</l> </sp> 

<sp> <speaker>Δῆμος</speaker> 
<l n="1061">ἐγὼ δʼ ἄλουτος τήμερον γενήσομαι;</l> </sp> 

<sp> <speaker>Ἀλλαντοπώλης</speaker> 
<l n="1062">οὗτος γὰρ ἡμῶν τὰς πυέλους ἀφήρπασεν.</l> 
<l n="1063">ἀλλʼ οὑτοσὶ γάρ ἐστι περὶ τοῦ ναυτικοῦ</l> 
<l n="1064">ὁ χρησμός, ᾧ σε δεῖ προσέχειν τὸν νοῦν πάνυ.</l> </sp> 

<sp> <speaker>Δῆμος</speaker> 
<l n="1065">προσέχω· σὺ δʼ ἀναγίγνωσκε, τοῖς ναύταισί μου</l> 
<l n="1066">ὅπως ὁ μισθὸς πρῶτον ἀποδοθήσεται.</l> </sp> 

<sp> <speaker>Ἀλλαντοπώλης</speaker> 
<l n="1067">Αἰγεΐδη φράσσαι κυναλώπεκα, μή σε δολώσῃ,</l> 
<l n="1068">λαίθαργον ταχύπουν, δολίαν κερδὼ πολύιδριν.</l> 
<l n="1069" part="I">οἶσθʼ ὅ τι ἐστὶν τοῦτο;</l> </sp> 

<sp> <speaker>Δῆμος</speaker> 
<l n="1069b" part="F">Φιλόστρατος ἡ κυναλώπηξ.</l> </sp> 

<sp> <speaker>Ἀλλαντοπώλης</speaker> 
<l n="1070">οὐ τοῦτό φησιν, ἀλλὰ ναῦς ἑκάστοτε</l> 
<l n="1071">αἰτεῖ ταχείας ἀργυρολόγους οὑτοσί·</l> 
<l n="1072">ταύτας ἀπαυδᾷ μὴ διδόναι σʼ ὁ Λοξίας.</l> </sp> 

<sp> <speaker>Δῆμος</speaker> 
<l n="1073" part="I">πῶς δὴ τριήρης ἐστὶ κυναλώπηξ;</l> </sp> 

<sp> <speaker>Ἀλλαντοπώλης</speaker> 
<l n="1073b" part="F">ὅπως;</l> 
<l n="1074">ὅτι ἡ τριήρης ἐστὶ χὠ κύων ταχύ.</l> </sp> 

<sp> <speaker>Δῆμος</speaker> 
<l n="1075">πῶς οὖν ἀλώπηξ προσετέθη πρὸς τῷ κυνί;</l> </sp> 

<sp> <speaker>Ἀλλαντοπώλης</speaker> 
<l n="1076">ἀλωπεκίοισι τοὺς στρατιώτας ᾔκασεν,</l> 
<l n="1077">ὁτιὴ βότρυς τρώγουσιν ἐν τοῖς χωρίοις.</l> </sp> 

<sp> <speaker>Δῆμος</speaker> 
<l n="1078">εἶεν·</l> 
<l n="1078a">τούτοις ὁ μισθὸς τοῖς ἀλωπεκίοισι ποῦ;</l> </sp> 

<sp> <speaker>Ἀλλαντοπώλης</speaker> 
<l n="1079">ἐγὼ ποριῶ, καὶ τοῦτον ἡμερῶν τριῶν.</l> 
<l n="1080">ἀλλʼ ἔτι τόνδʼ ἐπάκουσον, ὃν εἶπέ σοι ἐξαλέασθαι</l> 
<l n="1081">χρησμὸν Λητοΐδης, Κυλλήνην, μή σε δολώσῃ.</l> </sp> 

<sp> <speaker>Δῆμος</speaker> 
<l n="1082" part="I">ποίαν Κυλλήνην;</l> </sp> 

<sp> <speaker>Ἀλλαντοπώλης</speaker> 
<l n="1082b" part="F">τὴν τούτου χεῖρʼ ἐποίησεν</l> 
<l n="1083">Κυλλήνην ὀρθῶς, ὁτιή φησʼ, <q>ἔμβαλε κυλλῇ.</q> </l> </sp> 

<sp> <speaker>Κλέων</speaker> 
<l n="1084">οὐκ ὀρθῶς φράζει· τὴν Κυλλήνην γὰρ ὁ Φοῖβος</l> 
<l n="1085">ἐς τὴν χεῖρʼ ὀρθῶς ᾐνίξατο τὴν Διοπείθους.</l> 
<l n="1086">ἀλλὰ γάρ ἐστιν ἐμοὶ χρησμὸς περὶ σοῦ πτερυγωτός,</l> 
<l n="1087">αἰετὸς ὡς γίγνει καὶ πάσης γῆς βασιλεύεις.</l> </sp> 

<sp> <speaker>Ἀλλαντοπώλης</speaker> 
<l n="1088">καὶ γὰρ ἐμοί· καὶ γῆς καὶ τῆς ἐρυθρᾶς γε θαλάσσης,</l> 
<l n="1089">χὤτι γʼ ἐν Ἐκβατάνοις δικάσεις, λείχων ἐπίπαστα.</l> </sp> 

<sp> <speaker>Κλέων</speaker> 
<l n="1090">ἀλλʼ ἐγὼ εἶδον ὄναρ, καί μοὐδόκει ἡ θεὸς αὐτὴ</l> 
<l n="1091">τοῦ δήμου καταχεῖν ἀρυταίνῃ πλουθυγίειαν.</l> </sp> 

<sp> <speaker>Ἀλλαντοπώλης</speaker> 
<l n="1092">νὴ Δία καὶ γὰρ ἐγώ· καί μοὐδόκει ἡ θεὸς αὐτὴ</l> 
<l n="1093">ἐκ πόλεως ἐλθεῖν καὶ γλαῦξ αὐτῇ ʼπικαθῆσθαι·</l> 
<l n="1094">εἶτα κατασπένδειν κατὰ τῆς κεφαλῆς ἀρυβάλλῳ</l> 
<l n="1095">ἀμβροσίαν κατὰ σοῦ, κατὰ τούτου δὲ σκοροδάλμην.</l> </sp> 

<sp> <speaker>Δῆμος</speaker> 
<l n="1096">ἰοὺ ἰού.</l> 
<l n="1097">οὐκ ἦν ἄρʼ οὐδεὶς τοῦ Γλάνιδος σοφώτερος.</l> 
<l n="1098">καὶ νῦν ἐμαυτὸν ἐπιτρέπω σοι τουτονὶ</l> 
<l n="1099">γερονταγωγεῖν κἀναπαιδεύειν πάλιν.</l> </sp> 

<sp> <speaker>Κλέων</speaker> 
<l n="1100">μήπω γʼ, ἱκετεύω σʼ, ἀλλʼ ἀνάμεινον, ὡς ἐγὼ</l> 
<l n="1101">κριθὰς ποριῶ σοι καὶ βίον καθʼ ἡμέραν.</l> </sp> 

<sp> <speaker>Δῆμος</speaker> 
<l n="1102">οὐκ ἀνέχομαι κριθῶν ἀκούων· πολλάκις</l> 
<l n="1103">ἐξηπατήθην ὑπό τε σοῦ καὶ Θουφάνους.</l> </sp> 

<sp> <speaker>Κλέων</speaker> 
<l n="1104">ἀλλʼ ἄλφιτʼ ἤδη σοι ποριῶ ʼσκευασμένα.</l> </sp> 

<sp> <speaker>Ἀλλαντοπώλης</speaker> 
<l n="1105">ἐγὼ δὲ μαζίσκας γε διαμεμαγμένας</l> 
<l n="1106">καὶ τοὔψον ὀπτόν· μηδὲν ἄλλʼ εἰ μὴ ʼσθιε.</l> </sp> 

<sp> <speaker>Δῆμος</speaker> 
<l n="1107">ἀνύσατέ νυν ὅ τι περ ποιήσεθʼ· ὡς ἐγώ,</l> 
<l n="1108">ὁπότερος ἂν σφῷν νῦν με μᾶλλον εὖ ποιῇ,</l> 
<l n="1109">τούτῳ παραδώσω τῆς πυκνὸς τὰς ἡνίας.</l> </sp> 

<sp> <speaker>Κλέων</speaker> 
<l n="1110" part="I">τρέχοιμʼ ἂν εἴσω πρότερος.</l> </sp> 

<sp> <speaker>Ἀλλαντοπώλης</speaker> 
<l n="1110b" part="F">οὐ δῆτʼ ἀλλʼ ἐγώ.</l> </sp> </div>

<milestone ed="p" n="1111" unit="card"/> 

<div type="textpart" subtype="Choral"> 
<div type="textpart" subtype="strophe" n="1"> 

<sp> <speaker>Χορός</speaker> 
<l n="1111" rend="align(indent)">ὦ Δῆμε καλήν γʼ ἔχεις</l> 
<l n="1112" rend="align(indent)">ἀρχήν, ὅτε πάντες ἄνθρωποι</l> 
<l n="1113" rend="align(indent)">δεδίασί σʼ ὥσπερ</l> 
<l n="1114" rend="align(indent)">ἄνδρα τύραννον.</l> 
<l n="1115" rend="align(indent)">ἀλλʼ εὐπαράγωγος εἶ,</l> 
<l n="1116" rend="align(indent)">θωπευόμενός τε χαίρεις</l> 
<l n="1117" rend="align(indent)">κἀξαπατώμενος,</l> 
<l n="1118" rend="align(indent)">πρὸς τόν τε λέγοντʼ ἀεὶ</l> 
<l n="1119" rend="align(indent)">κέχηνας· ὁ νοῦς δέ σου</l> 
<l n="1120" rend="align(indent)">παρὼν ἀποδημεῖ.</l> </sp> </div> 
<div type="textpart" subtype="strophe" n="2" rend="align(indent)"> 

<sp> <speaker>Δῆμος</speaker> 
<l n="1121" rend="align(indent)">νοῦς οὐκ ἔνι ταῖς κόμαις</l> 
<l n="1122" rend="align(indent)">ὑμῶν, ὅτε μʼ οὐ φρονεῖν</l> 
<l n="1123" rend="align(indent)">νομίζετʼ· ἐγὼ δʼ ἑκὼν</l> 
<l n="1124" rend="align(indent)">ταῦτʼ ἠλιθιάζω.</l> 
<l n="1125" rend="align(indent)">αὐτός τε γὰρ ἥδομαι</l> 
<l n="1126" rend="align(indent)">βρύλλων τὸ καθʼ ἡμέραν,</l> 
<l n="1127" rend="align(indent)">κλέπτοντά τε βούλομαι</l> 
<l n="1128" rend="align(indent)">τρέφειν ἕνα προστάτην·</l> 
<l n="1129" rend="align(indent)">τοῦτον δʼ, ὅταν ᾖ πλέως,</l> 
<l n="1130" rend="align(indent)">ἄρας ἐπάταξα.</l> </sp> </div> 
<div type="textpart" subtype="antistrophe" n="1" rend="align(indent)"> 

<sp> <speaker>Χορός</speaker> 
<l n="1131" rend="align(indent)">χοὔτω μὲν ἂν εὖ ποιοῖς,</l> 
<l n="1132" rend="align(indent)">εἴ σοι πυκνότης ἔνεστʼ</l> 
<l n="1133" rend="align(indent)">ἐν τῷ τρόπῳ, ὡς λέγεις,</l> 
<l n="1134" rend="align(indent)">τούτῳ πάνυ πολλή,</l> 
<l n="1135" rend="align(indent)">εἰ τούσδʼ ἐπίτηδες ὥσπερ</l> 
<l n="1136" rend="align(indent)">δημοσίους τρέφεις</l> 
<l n="1137" rend="align(indent)">ἐν τῇ πυκνί, κᾆθʼ ὅταν</l> 
<l n="1138" rend="align(indent)">μή σοι τύχῃ ὄψον ὄν,</l> 
<l n="1139" rend="align(indent)">τούτων ὃς ἂν ᾖ παχύς,</l> 
<l n="1140" rend="align(indent)">θύσας ἐπιδειπνεῖς.</l> </sp> </div> 
<div type="textpart" subtype="antistrophe" n="2" rend="align(indent)"> 

<sp> <speaker>Δῆμος</speaker> 
<l n="1141" rend="align(indent)">σκέψασθε δέ μʼ, εἰ σοφῶς</l> 
<l n="1142" rend="align(indent)">αὐτοὺς περιέρχομαι</l> 
<l n="1143" rend="align(indent)">τοὺς οἰομένους φρονεῖν</l> 
<l n="1144" rend="align(indent)">κἄμʼ ἐξαπατύλλειν.</l> 
<l n="1145" rend="align(indent)">τηρῶ γὰρ ἑκάστοτʼ αὐτοὺς</l> 
<l n="1146" rend="align(indent)">οὐδὲ δοκῶν ὁρᾶν</l> 
<l n="1147" rend="align(indent)">κλέπτοντας· ἔπειτʼ ἀναγκάζω</l> 
<l n="1148" rend="align(indent)">πάλιν ἐξεμεῖν</l> 
<l n="1149" rend="align(indent)">ἅττʼ ἂν κεκλόφωσί μου,</l> 
<l n="1150" rend="align(indent)">κημὸν καταμηλῶν.</l> </sp> </div></div> 

<milestone ed="p" n="1151" unit="card"/> 


<div type="textpart" subtype="Episode"> 

<sp> <speaker>Κλέων</speaker> 
<l n="1151" part="I">ἄπαγʼ ἐς μακαρίαν ἐκποδών.</l> </sp> 

<sp> <speaker>Ἀλλαντοπώλης</speaker> 
<l n="1151b" part="F">σύ γʼ ὦ φθόρε.</l> </sp> 

<sp> <speaker>Κλέων</speaker> 
<l n="1152">ὦ Δῆμʼ ἐγὼ μέντοι παρεσκευασμένος</l> 
<l n="1153">τρίπαλαι κάθημαι βουλόμενός σʼ εὐεργετεῖν.</l> </sp> 

<sp> <speaker>Ἀλλαντοπώλης</speaker> 
<l n="1154">ἐγὼ δὲ δεκάπαλαί γε καὶ δωδεκάπαλαι</l> 
<l n="1155">καὶ χιλιόπαλαι καὶ προπαλαιπαλαίπαλαι.</l> </sp> 

<sp> <speaker>Δῆμος</speaker> 
<l n="1156">ἐγὼ δὲ προσδοκῶν γε τρισμυριόπαλαι</l> 
<l n="1157">βδελύττομαί σφω καὶ προπαλαιπαλαίπαλαι.</l> </sp> 

<sp> <speaker>Ἀλλαντοπώλης</speaker> 
<l n="1158" part="I">οἶσθʼ οὖν ὃ δρᾶσον;</l> </sp> 

<sp> <speaker>Δῆμος</speaker> 
<l n="1158b" part="F">εἰ δὲ μή, φράσεις γε σύ.</l> </sp> 

<sp> <speaker>Ἀλλαντοπώλης</speaker> 
<l n="1159">ἄφες ἀπὸ βαλβίδων ἐμέ τε καὶ τουτονί,</l> 
<l n="1160" part="I">ἵνα σʼ εὖ ποιῶμεν ἐξ ἴσου.</l> </sp> 

<sp> <speaker>Δῆμος</speaker> 
<l n="1160b" part="F">δρᾶν ταῦτα χρή.</l> 
<l n="1161" part="I">ἄπιτον.</l> </sp> 

<sp> <speaker>Κλέων καὶ Ἀλλαντοπώλης</speaker> 
<l n="1161b" part="M">ἰδού.</l> </sp> 

<sp> <speaker>Δῆμος</speaker> 
<l n="1161c" part="M">θέοιτʼ ἄν.</l> </sp> 

<sp> <speaker>Ἀλλαντοπώλης</speaker> 
<l n="1161d" part="F">ὑποθεῖν οὐκ ἐῶ.</l> </sp> 

<sp> <speaker>Δῆμος</speaker> 
<l n="1162">ἀλλʼ ἢ μεγάλως εὐδαιμονήσω τήμερον</l> 
<l n="1163">ὑπὸ τῶν ἐραστῶν νὴ Δίʼ ἢ ʼγὼ θρύψομαι.</l> </sp> 

<sp> <speaker>Κλέων</speaker> 
<l n="1164">ὁρᾷς; ἐγώ σοι πρότερος ἐκφέρω δίφρον.</l> </sp> 

<sp> <speaker>Ἀλλαντοπώλης</speaker> 
<l n="1165">ἀλλʼ οὐ τράπεζαν, ἀλλʼ ἐγὼ προτεραίτερος.</l> </sp> 

<sp> <speaker>Κλέων</speaker> 
<l n="1166">ἰδοὺ φέρω σοι τήνδε μαζίσκην ἐγὼ</l> 
<l n="1167">ἐκ τῶν ὀλῶν τῶν ἐκ Πύλου μεμαγμένην.</l> </sp> 

<sp> <speaker>Ἀλλαντοπώλης</speaker> 
<l n="1168">ἐγὼ δὲ μυστίλας μεμυστιλημένας</l> 
<l n="1169">ὑπὸ τῆς θεοῦ τῇ χειρὶ τἠλεφαντίνῃ.</l> </sp> 

<sp> <speaker>Δῆμος</speaker> 
<l n="1170">ὡς μέγαν ἄρʼ εἶχες ὦ πότνια τὸν δάκτυλον.</l> </sp> 

<sp> <speaker>Κλέων</speaker> 
<l n="1171">ἐγὼ δʼ ἔτνος γε πίσινον εὔχρων καὶ καλόν·</l> 
<l n="1172">ἐτόρυνε δʼ αὔθʼ ἡ Παλλὰς ἡ Πυλαιμάχος.</l> </sp> 

<sp> <speaker>Ἀλλαντοπώλης</speaker> 
<l n="1173">ὦ Δῆμʼ ἐναργῶς ἡ θεός σʼ ἐπισκοπεῖ,</l> 
<l n="1174">καὶ νῦν ὑπερέχει σου χύτραν ζωμοῦ πλέαν.</l> </sp> 

<sp> <speaker>Δῆμος</speaker> 
<l n="1175">οἴει γὰρ οἰκεῖσθʼ ἂν ἔτι τήνδε τὴν πόλιν,</l> 
<l n="1176">εἰ μὴ φανερῶς ἡμῶν ὑπερεῖχε τὴν χύτραν;</l> </sp> 

<sp> <speaker>Κλέων</speaker> 
<l n="1177">τουτὶ τέμαχός σοὔδωκεν ἡ Φοβεσιστράτη.</l> </sp> 

<sp> <speaker>Ἀλλαντοπώλης</speaker> 
<l n="1178">ἡ δʼ Ὀβριμοπάτρα γʼ ἑφθὸν ἐκ ζωμοῦ κρέας</l> 
<l n="1179">καὶ χόλικος ἠνύστρου τε καὶ γαστρὸς τόμον.</l> </sp> 

<sp> <speaker>Δῆμος</speaker> 
<l n="1180">καλῶς γʼ ἐποίησε τοῦ πέπλου μεμνημένη.</l> </sp> 

<sp> <speaker>Κλέων</speaker> 
<l n="1181">ἡ Γοργολόφα σʼ ἐκέλευε τουτουὶ φαγεῖν</l> 
<l n="1182">ἐλατῆρος, ἵνα τὰς ναῦς ἐλαύνωμεν καλῶς.</l> </sp> 

<sp> <speaker>Ἀλλαντοπώλης</speaker> 
<l n="1183" part="I">λαβὲ καὶ ταδί νυν.</l> </sp> 

<sp> <speaker>Δῆμος</speaker> 
<l n="1183b" part="F">καὶ τί τούτοις χρήσομαι</l> 
<l n="1184" part="I">τοῖς ἐντέροις;</l> </sp> 

<sp> <speaker>Ἀλλαντοπώλης</speaker> 
<l n="1184b" part="F">ἐπίτηδες αὔτʼ ἔπεμψέ σοι</l> 
<l n="1185">ἐς τὰς τριήρεις ἐντερόνειαν ἡ θεός·</l> 
<l n="1186">ἐπισκοπεῖ γὰρ περιφανῶς τὸ ναυτικόν.</l> 
<l n="1187">ἔχε καὶ πιεῖν κεκραμένον τρία καὶ δύο.</l> </sp> 

<sp> <speaker>Δῆμος</speaker> 
<l n="1188">ὡς ἡδὺς ὦ Ζεῦ καὶ τὰ τρία φέρων καλῶς.</l> </sp> 

<sp> <speaker>Ἀλλαντοπώλης</speaker> 
<l n="1189">ἡ Τριτογενὴς γὰρ αὐτὸν ἐνετριτώνισεν.</l> </sp> 

<sp> <speaker>Κλέων</speaker> 
<l n="1190">λαβέ νυν πλακοῦντος πίονος παρʼ ἐμοῦ τόμον.</l> </sp>

<milestone ed="p" n="1191" unit="card"/> 
<sp> <speaker>Ἀλλαντοπώλης</speaker> 
<l n="1191">παρʼ ἐμοῦ δʼ ὅλον γε τὸν πλακοῦντα τουτονί.</l> </sp> 

<sp> <speaker>Κλέων</speaker> 
<l n="1192">ἀλλʼ οὐ λαγῷʼ ἕξεις ὁπόθεν δῷς, ἀλλʼ ἐγώ.</l> </sp> 

<sp> <speaker>Ἀλλαντοπώλης</speaker> 
<l n="1193">οἴμοι, πόθεν λαγῷά μοι γενήσεται;</l> 
<l n="1194">ὦ θυμὲ νυνὶ βωμολόχον ἔξευρέ τι.</l> </sp> 

<sp> <speaker>Κλέων</speaker> 
<l n="1195" part="I">ὁρᾷς τάδʼ ὦ κακόδαιμον;</l> </sp> 

<sp> <speaker>Ἀλλαντοπώλης</speaker> 
<l n="1195b" part="F">ὀλίγον μοι μέλει·</l> 
<l n="1196">ἐκεινοιὶ γὰρ ὡς ἔμʼ ἔρχονταί τινες</l> 
<l n="1197">πρέσβεις ἔχοντες ἀργυρίου βαλλάντια.</l> </sp> 

<sp> <speaker>Κλέων</speaker> 
<l n="1198" part="I">ποῦ ποῦ;</l> </sp> 

<sp> <speaker>Ἀλλαντοπώλης</speaker> 
<l n="1198b" part="F">τί δέ σοι τοῦτʼ; οὐκ ἐάσεις τοὺς ξένους;</l> 
<l n="1199">ὦ Δημίδιον ὁρᾷς τὰ λαγῷʼ ἅ σοι φέρω;</l> </sp> 

<sp> <speaker>Κλέων</speaker> 
<l n="1200">οἴμοι τάλας ἀδίκως γε τἄμʼ ὑφήρπασας.</l> </sp> 

<sp> <speaker>Ἀλλαντοπώλης</speaker> 
<l n="1201">νὴ τὸν Ποσειδῶ καὶ σὺ γὰρ τοὺς ἐκ Πύλου.</l> </sp> 

<sp> <speaker>Δῆμος</speaker> 
<l n="1202">εἴπʼ, ἀντιβολῶ, πῶς ἐπενόησας ἁρπάσαι;</l> </sp> 

<sp> <speaker>Ἀλλαντοπώλης</speaker> 
<l n="1203">τὸ μὲν νόημα τῆς θεοῦ, τὸ δὲ κλέμμʼ ἐμόν.</l> </sp> 

<sp> <speaker>Κλέων</speaker> 
<l n="1204">ἐγὼ δʼ ἐκινδύνευσʼ, ἐγὼ δʼ ὤπτησά γε.</l> </sp> 

<sp> <speaker>Δῆμος</speaker> 
<l n="1205">ἄπιθʼ· οὐ γὰρ ἀλλὰ τοῦ παραθέντος ἡ χάρις.</l> </sp> 

<sp> <speaker>Κλέων</speaker> 
<l n="1206">οἴμοι κακοδαίμων, ὑπεραναιδευθήσομαι.</l> </sp> 

<sp> <speaker>Ἀλλαντοπώλης</speaker> 
<l n="1207">τί οὐ διακρίνεις Δῆμʼ ὁπότερός ἐστι νῷν</l> 
<l n="1208">ἀνὴρ ἀμείνων περὶ σὲ καὶ τὴν γαστέρα;</l> </sp> 

<sp> <speaker>Δῆμος</speaker> 
<l n="1209">τῷ δῆτʼ ἂν ὑμᾶς χρησάμενος τεκμηρίῳ</l> 
<l n="1210">δόξαιμι κρίνειν τοῖς θεαταῖσιν σοφῶς;</l> </sp> 

<sp> <speaker>Ἀλλαντοπώλης</speaker> 
<l n="1211">ἐγὼ φράσω σοι. τὴν ἐμὴν κίστην ἰὼν</l> 
<l n="1212">ξύλλαβε σιωπῇ καὶ βασάνισον ἅττʼ ἔνι,</l> 
<l n="1213">καὶ τὴν Παφλαγόνος· κἀμέλει κρινεῖς καλῶς.</l> </sp> 

<sp> <speaker>Δῆμος</speaker> 
<l n="1214" part="I">φέρʼ ἴδω τί οὖν ἔνεστιν;</l> </sp> 

<sp> <speaker>Ἀλλαντοπώλης</speaker> 
<l n="1214b" part="F">οὐχ ὁρᾷς κενὴν</l> 
<l n="1215">ὦ παππίδιον; ἅπαντα γάρ σοι παρεφόρουν.</l> </sp> 

<sp> <speaker>Δῆμος</speaker> 
<l n="1216">αὕτη μὲν ἡ κίστη τὰ τοῦ Δήμου φρονεῖ.</l> </sp> 

<sp> <speaker>Ἀλλαντοπώλης</speaker> 
<l n="1217">βάδιζέ νυν καὶ δεῦρο πρὸς τὴν Παφλαγόνος.</l> 
<l n="1218" part="I">ὁρᾷς <add>τάδʼ;</add> </l> </sp> 

<sp> <speaker>Δῆμος</speaker> 
<l n="1218b" part="F">οἴμοι τῶν ἀγαθῶν ὅσων πλέα.</l> 
<l n="1219">ὅσον τὸ χρῆμα τοῦ πλακοῦντος ἀπέθετο·</l> 
<l n="1220">ἐμοὶ δʼ ἔδωκεν ἀποτεμὼν τυννουτονί.</l> </sp> 

<sp> <speaker>Ἀλλαντοπώλης</speaker> 
<l n="1221">τοιαῦτα μέντοι καὶ πρότερόν σʼ ἠργάζετο·</l> 
<l n="1222">σοὶ μὲν προσεδίδου μικρὸν ὧν ἐλάμβανεν,</l> 
<l n="1223">αὐτὸς δʼ ἑαυτῷ παρετίθει τὰ μείζονα.</l> </sp> 

<sp> <speaker>Δῆμος</speaker> 
<l n="1224">ὦ μιαρὲ κλέπτων δή με ταῦτʼ ἐξηπάτας;</l> 
<l n="1225">ἐγὼ δέ τυ ἐστεφάνιξα κἀδωρησάμαν.</l> </sp> 

<sp> <speaker>Κλέων</speaker> 
<l n="1226">ἐγὼ δʼ ἔκλεπτον ἐπʼ ἀγαθῷ γε τῇ πόλει.</l> </sp> 

<sp> <speaker>Δῆμος</speaker> 
<l n="1227">κατάθου ταχέως τὸν στέφανον, ἵνʼ ἐγὼ τουτῳὶ</l> 
<l n="1228" part="I">αὐτὸν περιθῶ.</l> </sp> 

<sp> <speaker>Ἀλλαντοπώλης</speaker> 
<l n="1228b" part="F">κατάθου ταχέως μαστιγία.</l> </sp> 

<sp> <speaker>Κλέων</speaker> 
<l n="1229">οὐ δῆτʼ, ἐπεί μοι χρησμός ἐστι Πυθικὸς</l> 
<l n="1230">φράζων ὑφʼ οὗ †δεήσει μʼ† ἡττᾶσθαι μόνου.</l> </sp>

<milestone ed="p" n="1231" unit="card"/> 
<sp> <speaker>Ἀλλαντοπώλης</speaker> 
<l n="1231">τοὐμόν γε φράζων ὄνομα καὶ λίαν σαφῶς.</l> </sp> 

<sp> <speaker>Κλέων</speaker> 
<l n="1232">καὶ μήν σʼ ἐλέγξαι βούλομαι τεκμηρίῳ,</l> 
<l n="1233">εἴ τι ξυνοίσεις τοῦ θεοῦ τοῖς θεσφάτοις.</l> 
<l n="1234">καί σου τοσοῦτον πρῶτον ἐκπειράσομαι·</l> 
<l n="1235">παῖς ὢν ἐφοίτας ἐς τίνος διδασκάλου;</l> </sp> 

<sp> <speaker>Ἀλλαντοπώλης</speaker> 
<l n="1236">ἐν ταῖσιν εὕστραις κονδύλοις ἡρμοττόμην.</l> </sp> 

<sp> <speaker>Κλέων</speaker> 
<l n="1237">πῶς εἶπας; ὥς μου χρησμὸς ἅπτεται φρενῶν.</l> 
<l n="1238">εἶεν.</l> 
<l n="1238a">ἐν παιδοτρίβου δὲ τίνα πάλην ἐμάνθανες;</l> </sp> 

<sp> <speaker>Ἀλλαντοπώλης</speaker> 
<l n="1239">κλέπτων ἐπιορκεῖν καὶ βλέπειν ἐναντίον·</l> </sp> 

<sp> <speaker>Κλέων</speaker> 
<l n="1240">ὦ Φοῖβʼ Ἄπολλον Λύκιε τί ποτέ μʼ ἐργάσει;</l> 
<l n="1241">τέχνην δὲ τίνα ποτʼ εἶχες ἐξανδρούμενος;</l> </sp> 

<sp> <speaker>Ἀλλαντοπώλης</speaker> 
<l n="1242">ἠλλαντοπώλουν καί τι καὶ βινεσκόμην.</l> </sp> 

<sp> <speaker>Κλέων</speaker> 
<l n="1243">οἴμοι κακοδαίμων· οὐκέτʼ οὐδέν εἰμʼ ἐγώ.</l> 
<l n="1244">λεπτή τις ἐλπίς ἐστʼ ἐφʼ ἧς ὀχούμεθα.</l> 
<l n="1245">καί μοι τοσοῦτον εἰπέ· πότερον ἐν ἀγορᾷ</l> 
<l n="1246">ἠλλαντοπώλεις ἐτεὸν ἢ ʼπὶ ταῖς πύλαις;</l> </sp> 

<sp> <speaker>Ἀλλαντοπώλης</speaker> 
<l n="1247">ἐπὶ ταῖς πύλαισιν, οὗ τὸ τάριχος ὤνιον.</l> </sp> 

<sp> <speaker>Κλέων</speaker> 
<l n="1248">οἴμοι πέπρακται τοῦ θεοῦ τὸ θέσφατον.</l> 
<l n="1249">κυλίνδετʼ εἴσω τόνδε τὸν δυσδαίμονα.</l> 
<l n="1250">ὦ στέφανε χαίρων ἄπιθι, κεἴ σʼ ἄκων ἐγὼ</l> 
<l n="1251">λείπω· σὲ δʼ ἄλλος τις λαβὼν κεκτήσεται,</l> 
<l n="1252">κλέπτης μὲν οὐκ ἂν μᾶλλον, εὐτυχὴς δʼ ἴσως.</l> </sp> 

<sp> <speaker>Ἀλλαντοπώλης</speaker> 
<l n="1253">Ἑλλάνιε Ζεῦ σὸν τὸ νικητήριον.</l> </sp> 

<sp> <speaker>Χορός</speaker> 
<l n="1254">ὦ χαῖρε καλλίνικε καὶ μέμνησʼ ὅτι</l> 
<l n="1255">ἀνὴρ γεγένησαι διʼ ἐμέ· καί σʼ αἰτῶ βραχύ,</l> 
<l n="1256">ὅπως ἔσομαί σοι Φανὸς ὑπογραφεὺς δικῶν.</l> </sp> 

<sp> <speaker>Δῆμος</speaker> 
<l n="1257" part="I">ἐμοὶ δέ γʼ ὅ τι σοι τοὔνομʼ εἴπʼ.</l> </sp> 

<sp> <speaker>Ἀλλαντοπώλης</speaker> 
<l n="1257b" part="F">Ἀγοράκριτος·</l> 
<l n="1258">ἐν τἀγορᾷ γὰρ κρινόμενος ἐβοσκόμην.</l> </sp> 

<sp> <speaker>Δῆμος</speaker> 
<l n="1259">Ἀγορακρίτῳ τοίνυν ἐμαυτὸν ἐπιτρέπω,</l> 
<l n="1260">καὶ τὸν Παφλαγόνα παραδίδωμι τουτονί.</l> </sp> 

<sp> <speaker>Ἀλλαντοπώλης</speaker> 
<l n="1261">καὶ μὴν ἐγώ σʼ ὦ Δῆμε θεραπεύσω καλῶς,</l> 
<l n="1262">ὥσθʼ ὁμολογεῖν σε μηδένʼ ἀνθρώπων ἐμοῦ</l> 
<l n="1263">ἰδεῖν ἀμείνω τῇ Κεχηναίων πόλει.</l> </sp> </div>

<milestone ed="p" n="1264" unit="card"/> 

<div type="textpart" subtype="Parabasis"> 
<div type="textpart" subtype="strophe"> 

<sp> <speaker>Χορός</speaker> 
<l n="1264" rend="align(indent)">τί κάλλιον ἀρχομένοισιν</l> 
<l n="1265" rend="align(indent)">ἢ καταπαυομένοισιν</l> 
<l n="1266">ἢ θοᾶν ἵππων ἐλατῆρας ἀείδειν, †μηδὲν ἐσ† Λυσίστρατον,</l> 
<l n="1267">μηδὲ Θούμαντιν τὸν ἀνέστιον αὖ λυπεῖν ἑκούσῃ καρδίᾳ;</l> 
<l n="1268">καὶ γὰρ οὗτος ὦ φίλʼ Ἄπολλον <add>ἀεὶ</add> πεινῇ, θαλεροῖς δακρύοις</l> 
<l n="1273">σᾶς ἁπτόμενος φαρέτρας Πυθῶνι δίᾳ μὴ κακῶς πένεσθαι.</l> </sp> </div>

<milestone ed="p" n="1274" unit="card"/> 

<div type="textpart" subtype="epirrheme"> 

<sp> <speaker>Χορός</speaker> 
<l n="1274">λοιδορῆσαι τοὺς πονηροὺς οὐδέν ἐστʼ ἐπίφθονον,</l> 
<l n="1275">ἀλλὰ τιμὴ τοῖσι χρηστοῖς, ὅστις εὖ λογίζεται.</l> 
<l n="1276">εἰ μὲν οὖν ἄνθρωπος, ὃν δεῖ πόλλʼ ἀκοῦσαι καὶ κακά,</l> 
<l n="1277">αὐτὸς ἦν ἔνδηλος, οὐκ ἂν ἀνδρὸς ἐμνήσθην φίλου.</l> 
<l n="1278">νῦν δʼ Ἀρίγνωτον γὰρ οὐδεὶς ὅστις οὐκ ἐπίσταται,</l> 
<l n="1279">ὅστις ἢ τὸ λευκὸν οἶδεν ἢ τὸν ὄρθιον νόμον.</l> 
<l n="1280">ἔστιν οὖν ἀδελφὸς αὐτῷ τοὺς τρόπους οὐ συγγενής,</l> 
<l n="1281">Ἀριφράδης πονηρός. ἀλλὰ τοῦτο μὲν καὶ βούλεται·</l> 
<l n="1282">ἔστι δʼ οὐ μόνον πονηρός, οὐ γὰρ οὐδʼ ἂν ᾐσθόμην,</l> 
<l n="1283">οὐδὲ παμπόνηρος, ἀλλὰ καὶ προσεξηύρηκέ τι.</l> 
<l n="1284">τὴν γὰρ αὑτοῦ γλῶτταν αἰσχραῖς ἡδοναῖς λυμαίνεται,</l> 
<l n="1285">ἐν κασωρείοισι λείχων τὴν ἀπόπτυστον δρόσον,</l> 
<l n="1286">καὶ μολύνων τὴν ὑπήνην καὶ κυκῶν τὰς ἐσχάρας,</l> 
<l n="1287">καὶ Πολυμνήστεια ποιῶν καὶ ξυνὼν Οἰωνίχῳ.</l> 
<l n="1288">ὅστις οὖν τοιοῦτον ἄνδρα μὴ σφόδρα βδελύττεται,</l> 
<l n="1289">οὔ ποτʼ ἐκ ταὐτοῦ μεθʼ ἡμῶν πίεται ποτηρίου.</l> </sp> </div>

<milestone ed="p" n="1290" unit="card"/> 

<div type="textpart" subtype="antistrophe"> 

<sp> <speaker>Χορός</speaker> 
<l n="1290" rend="align(indent)">ἦ πολλάκις ἐννυχίαισι</l> 
<l n="1291" rend="align(indent)">φροντίσι συγγεγένημαι,</l> 
<l n="1294">καὶ διεζήτηχʼ ὁπόθεν ποτὲ φαύλως ἐσθίει Κλεώνυμος.</l> 
<l n="1295">φασὶ <add>μὲν</add> γὰρ αὐτὸν ἐρεπτόμενον τὰ τῶν ἐχόντων ἀνέρων</l> 
<l n="1296">οὐκ ἂν ἐξελθεῖν ἀπὸ τῆς σιπύης· τοὺς δʼ ἀντιβολεῖν ἂν ὅμως·</l> 
<l n="1297"> <q>ἴθʼ ὦ ἄνα πρὸς γονάτων, ἔξελθε καὶ σύγγνωθι τῇ τραπέζῃ.</q> </l> </sp> </div>

<milestone ed="p" n="1300" unit="card"/> 

<div type="textpart" subtype="antepirrheme"> 

<sp> <speaker>Χορός</speaker> 
<l n="1300" rend="align(indent)">φασὶν ἀλλήλαις ξυνελθεῖν τὰς τριήρεις ἐς λόγον,</l> 
<l n="1301" rend="align(indent)">καὶ μίαν λέξαι τινʼ αὐτῶν ἥτις ἦν γεραιτέρα·</l> 
<l n="1302" rend="align(indent)"><q>οὐδὲ πυνθάνεσθε ταῦτʼ ὦ παρθένοι τἀν τῇ πόλει;</q></l> 
<l n="1303" rend="align(indent)"><q rend="merge">φασὶν αἰτεῖσθαί τινʼ ἡμῶν ἑκατὸν ἐς Καρχηδόνα</q></l> 
<l n="1304" rend="align(indent)"><q rend="merge">ἄνδρα μοχθηρὸν πολίτην ὀξίνην Ὑπέρβολον·</q></l> 
<l n="1305" rend="align(indent)">ταῖς δὲ δόξαι δεινὸν εἶναι τοῦτο κοὐκ ἀνασχετόν,</l> 
<l n="1306" rend="align(indent)">καί τινʼ εἰπεῖν ἥτις ἀνδρῶν ἆσσον οὐκ ἐληλύθει·</l> 
<l n="1307" rend="align(indent)"><q>ἀποτρόπαἰ οὐ δῆτʼ ἐμοῦ γʼ ἄρξει ποτʼ, ἀλλʼ ἐάν με χρῇ,</q></l> 
<l n="1308" rend="align(indent)"><q rend="merge">ὑπὸ τερηδόνων σαπεῖσʼ ἐνταῦθα καταγηράσομαι·</q></l> 
<l n="1309" rend="align(indent)"><q>οὐδὲ Ναυφάντης γε τῆς Ναύσωνος, οὐ δῆτʼ ὦ θεοί,</q></l> 
    <l n="1310" rend="align(indent)"><q rend="merge">εἴπερ ἐκ πεύκης γε κἀγὼ καὶ ξύλων ἐπηγνύμην.</q></l> 
    <l n="1311" rend="align(indent)"><q rend="merge">ἢν δʼ ἀρέσκῃ ταῦτʼ Ἀθηναίοις, καθῆσθαί μοι δοκεῖ</q></l> 
    <l n="1312" rend="align(indent)"><q rend="merge">ἐς τὸ Θησεῖον πλεούσαις ἢ ʼπὶ τῶν σεμνῶν θεῶν.</q></l> 
    <l n="1313" rend="align(indent)"><q rend="merge">οὐ γὰρ ἡμῶν γε στρατηγῶν ἐγχανεῖται τῇ πόλει·</q></l> 
    <l n="1314" rend="align(indent)"><q rend="merge">ἀλλὰ πλείτω χωρὶς αὐτὸς ἐς κόρακας, εἰ βούλεται,</q></l> 
    <l n="1315" rend="align(indent)"><q rend="merge">τὰς σκάφας, ἐν αἷς ἐπώλει τοὺς λύχνους, καθελκύσας.</q></l> </sp> </div></div> 

<milestone ed="p" n="1316" unit="card"/> 


<div type="textpart" subtype="Choral"> 
<div type="textpart" subtype="anapests"> 

<sp> <speaker>Ἀλλαντοπώλης</speaker> 
<l n="1316">εὐφημεῖν χρὴ καὶ στόμα κλῄειν καὶ μαρτυριῶν ἀπέχεσθαι,</l> 
<l n="1317">καὶ τὰ δικαστήρια συγκλῄειν οἷς ἡ πόλις ἥδε γέγηθεν,</l> 
<l n="1318">ἐπὶ καιναῖσιν δʼ εὐτυχίαισιν παιωνίζειν τὸ θέατρον.</l> </sp> 

<sp> <speaker>Χορός</speaker> 
<l n="1319">ὦ ταῖς ἱεραῖς φέγγος Ἀθήναις καὶ ταῖς νήσοις ἐπίκουρε,</l> 
<l n="1320">τίνʼ ἔχων φήμην ἀγαθὴν ἥκεις, ἐφʼ ὅτῳ κνισῶμεν ἀγυιάς;</l> </sp> 

<sp> <speaker>Ἀλλαντοπώλης</speaker> 
<l n="1321">τὸν Δῆμον ἀφεψήσας ὑμῖν καλὸν ἐξ αἰσχροῦ πεποίηκα.</l> </sp> 

<sp> <speaker>Χορός</speaker> 
<l n="1322">καὶ ποῦ ʼστιν νῦν ὦ θαυμαστὰς ἐξευρίσκων ἐπινοίας;</l> </sp> 

<sp> <speaker>Ἀλλαντοπώλης</speaker> 
<l n="1323">ἐν ταῖσιν ἰοστεφάνοις οἰκεῖ ταῖς ἀρχαίαισιν Ἀθήναις.</l> </sp> 

<sp> <speaker>Χορός</speaker> 
<l n="1324">πῶς ἂν ἴδοιμεν; ποίαν <add>τινʼ</add> ἔχει σκευήν; ποῖος γεγένηται;</l> </sp> 

<sp> <speaker>Ἀλλαντοπώλης</speaker> 
<l n="1325">οἷός περ Ἀριστείδῃ πρότερον καὶ Μιλτιάδῃ ξυνεσίτει.</l> 
<l n="1326">ὄψεσθε δέ· καὶ γὰρ ἀνοιγνυμένων ψόφος ἤδη τῶν προπυλαίων.</l> 
<l n="1327">ἀλλʼ ὀλολύξατε φαινομέναισιν ταῖς ἀρχαίαισιν Ἀθήναις</l> 
<l n="1328">καὶ θαυμασταῖς καὶ πολυύμνοις, ἵνʼ ὁ κλεινὸς Δῆμος ἐνοικεῖ.</l> </sp> 

<sp> <speaker>Χορός</speaker> 
<l n="1329">ὦ ταὶ λιπαραὶ καὶ ἰοστέφανοι καὶ ἀριζήλωτοι Ἀθῆναι,</l> 
<l n="1330">δείξατε τὸν τῆς Ἑλλάδος ὑμῖν καὶ τῆς γῆς τῆσδε μόναρχον.</l> </sp> 

<sp> <speaker>Ἀλλαντοπώλης</speaker> 
<l n="1331">ὅδʼ ἐκεῖνος ὁρᾶν τεττιγοφόρας, ἀρχαίῳ σχήματι λαμπρός,</l> 
<l n="1332">οὐ χοιρινῶν ὄζων ἀλλὰ σπονδῶν, σμύρνῃ κατάλειπτος.</l> </sp> 

<sp> <speaker>Χορός</speaker> 
<l n="1333">χαῖρʼ ὦ βασιλεῦ τῶν Ἑλλήνων· καί σοι ξυγχαίρομεν ἡμεῖς.</l> 
<l n="1334">τῆς γὰρ πόλεως ἄξια πράττεις καὶ τοῦ ʼν Μαραθῶνι τροπαίου.</l> </sp> </div></div> 

<milestone ed="p" n="1335" unit="card"/> 


<div type="textpart" subtype="Episode"> 

<sp> <speaker>Δῆμος</speaker> 
<l n="1335">ὦ φίλτατʼ ἀνδρῶν ἐλθὲ δεῦρʼ Ἀγοράκριτε.</l> 
<l n="1336" part="I">ὅσα με δέδρακας ἀγάθʼ ἀφεψήσας.</l> </sp> 

<sp> <speaker>Ἀλλαντοπώλης</speaker> 
<l n="1336b" part="F">ἐγώ;</l> 
<l n="1337">ἀλλʼ ὦ μέλʼ οὐκ οἶσθʼ οἷος ἦσθʼ αὐτὸς πάρος,</l> 
<l n="1338">οὐδʼ οἷʼ ἔδρας· ἐμὲ γὰρ νομίζοις ἂν θεόν.</l> </sp> 

<sp> <speaker>Δῆμος</speaker> 
<l n="1339">τί δʼ ἔδρων, κάτειπέ μοι, πρὸ τοῦ; ποῖός τις ἦ;</l> </sp> 

<sp> <speaker>Ἀλλαντοπώλης</speaker> 
<l n="1340">πρῶτον μέν, ὁπότʼ εἴποι τις ἐν τἠκκλησίᾳ,</l> 
<l n="1341"><q>ὦ Δῆμʼ ἐραστής εἰμι σὸς φιλῶ τέ σε</q></l> 
<l n="1342"><q rend="merge">καὶ κήδομαί σου καὶ προβουλεύω μόνος,</q></l> 
<l n="1343">τούτοις ὁπότε χρήσαιτό τις προοιμίοις,</l> 
<l n="1344" part="I">ἀνωρτάλιζες κἀκερουτίας.</l> </sp> 

<sp> <speaker>Δῆμος</speaker> 
<l n="1344b" part="F">ἐγώ;</l> </sp> 

<sp> <speaker>Ἀλλαντοπώλης</speaker> 
<l n="1345">εἶτʼ ἐξαπατήσας σʼ ἀντὶ τούτων ᾤχετο.</l> </sp> 

<sp> <speaker>Δῆμος</speaker> 
<l n="1346">τί φῄς;</l> 
<l n="1346a">ταυτί μʼ ἔδρων, ἐγὼ δὲ τοῦτʼ οὐκ ᾐσθόμην;</l> </sp> 

<sp> <speaker>Ἀλλαντοπώλης</speaker> 
<l n="1347">τὰ δʼ ὦτά γʼ ἄν σου νὴ Δίʼ ἐξεπετάννυτο</l> 
<l n="1348">ὥσπερ σκιάδειον καὶ πάλιν ξυνήγετο.</l> </sp> 

<sp> <speaker>Δῆμος</speaker> 
<l n="1349">οὕτως ἀνόητος ἐγεγενήμην καὶ γέρων;</l> </sp> 

<sp> <speaker>Ἀλλαντοπώλης</speaker> 
<l n="1350">καὶ νὴ Δίʼ εἴ γε δύο λεγοίτην ῥήτορε,</l> 
<l n="1351">ὁ μὲν ποιεῖσθαι ναῦς μακρὰς ὁ δʼ ἕτερος αὖ</l> 
<l n="1352">καταμισθοφορῆσαι τοῦθʼ, ὁ τὸν μισθὸν λέγων</l> 
<l n="1353">τὸν τὰς τριήρεις παραδραμὼν ἂν ᾤχετο.</l> 
<l n="1354">οὗτος τί κύπτεις; οὐχὶ κατὰ χώραν μενεῖς;</l> </sp> 

<sp> <speaker>Δῆμος</speaker> 
<l n="1355">αἰσχύνομαί τοι ταῖς πρότερον ἁμαρτίαις.</l> </sp> 

<sp> <speaker>Ἀλλαντοπώλης</speaker> 
<l n="1356">ἀλλʼ οὐ σὺ τούτων αἴτιος, μὴ φροντίσῃς,</l> 
<l n="1357">ἀλλʼ οἵ σε ταῦτʼ ἐξηπάτων. νυνδὶ φράσον·</l> 
<l n="1358">ἐάν τις εἴπῃ βωμολόχος ξυνήγορος·</l> 
<l n="1359"><q>οὐκ ἔστιν ὑμῖν τοῖς δικασταῖς ἄλφιτα,</q></l> 
<l n="1360"><q rend="merge">εἰ μὴ καταγνώσεσθε ταύτην τὴν δίκην·</q></l> 
<l n="1361">τοῦτον τί δράσεις, εἰπέ, τὸν ξυνήγορον;</l> </sp>

<milestone ed="p" n="1362" unit="card"/> 
<sp> <speaker>Δῆμος</speaker> 
<l n="1362">ἄρας μετέωρον ἐς τὸ βάραθρον ἐμβαλῶ,</l> 
<l n="1363">ἐκ τοῦ λάρυγγος ἐκκρεμάσας Ὑπέρβολον.</l> </sp> 

<sp> <speaker>Ἀλλαντοπώλης</speaker> 
<l n="1364">τουτὶ μὲν ὀρθῶς καὶ φρονίμως ἤδη λέγεις·</l> 
<l n="1365">τὰ δʼ ἄλλα, φέρʼ ἴδω, πῶς πολιτεύσει φράσον.</l> </sp> 

<sp> <speaker>Δῆμος</speaker> 
<l n="1366">πρῶτον μὲν ὁπόσοι ναῦς ἐλαύνουσιν μακράς,</l> 
<l n="1367">καταγομένοις τὸν μισθὸν ἀποδώσω ʼντελῆ.</l> </sp> 

<sp> <speaker>Ἀλλαντοπώλης</speaker> 
<l n="1368">πολλοῖς γʼ ὑπολίσφοις πυγιδίοισιν ἐχαρίσω.</l> </sp> 

<sp> <speaker>Δῆμος</speaker> 
<l n="1369">ἔπειθʼ ὁπλίτης ἐντεθεὶς ἐν καταλόγῳ</l> 
<l n="1370">οὐδεὶς κατὰ σπουδὰς μετεγγραφήσεται,</l> 
<l n="1371">ἀλλʼ ὥσπερ ἦν τὸ πρῶτον ἐγγεγράψεται.</l> </sp>

<milestone ed="p" n="1372" unit="card"/> 
<sp> <speaker>Ἀλλαντοπώλης</speaker> 
<l n="1372">τοῦτʼ ἔδακε τὸν πόρπακα τὸν Κλεωνύμου.</l> </sp> 

<sp> <speaker>Δῆμος</speaker> 
<l n="1373">οὐδʼ ἀγοράσει γʼ ἀγένειος οὐδεὶς ἐν ἀγορᾷ.</l> </sp> 

<sp> <speaker>Ἀλλαντοπώλης</speaker> 
<l n="1374">ποῦ δῆτα Κλεισθένης ἀγοράσει καὶ Στράτων;</l> </sp> 

<sp> <speaker>Δῆμος</speaker> 
<l n="1375">τὰ μειράκια ταυτὶ λέγω τἀν τῷ μύρῳ,</l> 
<l n="1376">ἃ στωμυλεῖται τοιαδὶ καθήμενα·</l> 
<l n="1377"><q>σοφός γʼ ὁ Φαίαξ δεξιῶς τʼ οὐκ ἀπέθανεν.</q></l> 
    <l n="1378"><q rend="merge">συνερτικὸς γάρ ἐστι καὶ περαντικός,</q></l> 
    <l n="1379"><q rend="merge">καὶ γνωμοτυπικὸς καὶ σαφὴς καὶ κρουστικός,</q></l> 
    <l n="1380"><q rend="merge">καταληπτικός τʼ ἄριστα τοῦ θορυβητικοῦ.</q></l> </sp> 

<sp> <speaker>Ἀλλαντοπώλης</speaker> 
<l n="1381">οὔκουν καταδακτυλικὸς σὺ τοῦ λαλητικοῦ;</l> </sp> 

<sp> <speaker>Δῆμος</speaker> 
<l n="1382">μὰ Δίʼ ἀλλʼ ἀναγκάσω κυνηγετεῖν ἐγὼ</l> 
<l n="1383">τούτους ἅπαντας, παυσαμένους ψηφισμάτων.</l> </sp> 

<sp> <speaker>Ἀλλαντοπώλης</speaker> 
<l n="1384">ἔχε νυν ἐπὶ τούτοις τουτονὶ τὸν ὀκλαδίαν,</l> 
<l n="1385">καὶ παῖδʼ ἐνόρχην, ὅσπερ οἴσει τόνδε σοι·</l> 
<l n="1386">κἄν που δοκῇ σοι, τοῦτον ὀκλαδίαν ποίει.</l> </sp> 

<sp> <speaker>Δῆμος</speaker> 
<l n="1387">μακάριος ἐς τἀρχαῖα δὴ καθίσταμαι.</l> </sp> 

<sp> <speaker>Ἀλλαντοπώλης</speaker> 
<l n="1388">φήσεις γʼ, ἐπειδὰν τὰς τριακοντούτιδας</l> 
<l n="1389">σπονδὰς παραδῶ σοι. δεῦρʼ ἴθʼ αἱ Σπονδαὶ ταχύ.</l> </sp>

<milestone ed="p" n="1390" unit="card"/> 
<sp> <speaker>Δῆμος</speaker> 
<l n="1390">ὦ Ζεῦ πολυτίμηθʼ ὡς καλαί· πρὸς τῶν θεῶν,</l> 
<l n="1391">ἔξεστιν αὐτῶν κατατριακοντουτίσαι;</l> 
<l n="1392" part="I">πῶς ἔλαβες αὐτὰς ἐτέον;</l> </sp> 

<sp> <speaker>Ἀλλαντοπώλης</speaker> 
<l n="1392b" part="F">οὐ γὰρ ὁ Παφλαγὼν</l> 
<l n="1393">ἀπέκρυπτε ταύτας ἔνδον, ἵνα σὺ μὴ λάβῃς;</l> 
<l n="1394">νῦν οὖν ἐγώ σοι παραδίδωμʼ ἐς τοὺς ἀγροὺς</l> 
<l n="1395" part="I">αὐτὰς ἰέναι λαβόντα.</l> </sp> 

<sp> <speaker>Δῆμος</speaker> 
<l n="1395b" part="F">τὸν δὲ Παφλαγόνα,</l> 
<l n="1396">ὃς ταῦτʼ ἔδρασεν, εἴφʼ ὅ τι ποιήσεις κακόν.</l> </sp> 

<sp> <speaker>Ἀλλαντοπώλης</speaker> 
<l n="1397">οὐδὲν μέγʼ ἀλλʼ ἢ τὴν ἐμὴν ἕξει τέχνην·</l> 
<l n="1398">ἐπὶ ταῖς πύλαις ἀλλαντοπωλήσει μόνος,</l> 
<l n="1399">τὰ κύνεια μιγνὺς τοῖς ὀνείοις πράγμασιν,</l> 
<l n="1400">μεθύων τε ταῖς πόρναισι λοιδορήσεται,</l> 
<l n="1401">κἀκ τῶν βαλανείων πίεται τὸ λούτριον.</l> </sp> 

<sp> <speaker>Δῆμος</speaker> 
<l n="1402">εὖ γʼ ἐπενόησας οὗπέρ ἐστιν ἄξιος,</l> 
<l n="1403">πόρναισι καὶ βαλανεῦσι διακεκραγέναι,</l> 
<l n="1404">καί σʼ ἀντὶ τούτων ἐς τὸ πρυτανεῖον καλῶ</l> 
<l n="1405">ἐς τὴν ἕδραν θʼ, ἵνʼ ἐκεῖνος ἦν ὁ φαρμακός.</l> 
<l n="1406">ἕπου δὲ ταυτηνὶ λαβὼν τὴν βατραχίδα·</l> 
<l n="1407">κἀκεῖνον ἐκφερέτω τις ὡς ἐπὶ τὴν τέχνην,</l> 
<l n="1408">ἵνʼ ἴδωσιν αὐτὸν οἷς ἐλωβᾶθʼ οἱ ξένοι.<gap reason="lost"/> </l> </sp> </div> </div>
        </body>
    </text>
</TEI>